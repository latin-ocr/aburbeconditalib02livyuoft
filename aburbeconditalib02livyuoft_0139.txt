LIBER xxi, 41-43. [a. 0. 218] 35

reputet, nostras nunc intueri manus senatum populumque
Romanum, qualis nostra vis virtusque fuerit, talem deinde ιτ -
fortunam illius urbis ac Romaniimperii fore.'

XXXXII. Haec aput Romanos consul. Hannibal re- 1
bus prius quam verbis adhortandos milites ratus, circum-
dato ad spectaculum exercitu captivos montanos vinctos
in medio statuit armisque Gallicis ante pedes eorum pro-
iectis interrogare interpretem iussit, ecquis, si vinculis
levaretur armaque et equum victor acciperet, decertare
ferro vellet. cum ad unum omnes ferrum pugnamque
poscerent et deiecta in id sors essct, se quisque eum
optabat, quem fortuna in id certamen legeret, et, [ut] :3
cuiusque sors exciderat, alacer inter gratulantes gaudio
exultans cum sui moris tripudiis arma raptim capiebat.
ubi vero dimicarent, is habitus animorum non inter cius· 4
dem modo condicionis homines erat, sed etiam inter
spectantes vulgo, ut non vincentium magis quam bene
morientium fortuna laudaretur.

XXXXIH. Cum sic aliquot spectatis paribus acl-1
sectos dimisisset, contione inde advocata ita aput cos lo-
cutus fertur: ‘si, quem animum in alienae sortis exemplo
paulo ante habuistis, eundem mox in aestimanda fortuna
vestra habueritis, vicimus, milites. neque enirn spectacu-
lum modo illud, sed quaedam veluti imago vestrae con-
dicionis erat. ac nescio an maiora vincula maioresque 3
necessitates vobis quam captivis vestris fortuna circum-
dederit: dextra laevaque duo maria claudunt nullam ne 4
ad effugium quidem navem habentibus, circa Padus
amnis, maior Padus ac violentior Rhodano, ab tergo
Alpes urgent, vix integris vobis ae vigentibus transitac.
hic vincendum aut moriendum, milites, est, ubi primum 5
hosti occurristis. et cadem fortuna, quae necessitatem
pugnandi inposuit, praemia vobis ea victoribus proponit,
quibus ampliora homines ne ab diis quidem inmortalibus
optare solent. si Siciliam tantum ae Sardiniam parenti· 6
bus nostris ereptas nostra virtute recuperaturi essemus,
satis tamen ampla pretia essent: quidquid Romani tot
triumphis partum congestumque possident, id omne
vestrum cum ipsis dominis futurum est. in hanc tam 7

3*

[Φ

Ν.)

