LIBER XXX, 42. 43. [a. e. 201] 527

certa negantibus difficilior venia esset, nune monendo
etiam patres conscriptos, ut secundis modeste ac mode-
rate uterentur — si se atque Hannonem audissent Car-
thaginienses et tempore uti voluissent, daturos fuisse
pacis condiciones, quas tunc peterent. raro simul homi-
nibus bonam fortunam bonamque mentem dari3 populum
Romanum eo invictum esse, quod in secundis rebus sa-
pere et consulere meminerit. et hercule mirandum fuisse,
si aliter faceret. ex insolentia quibus nova bona fortuna
sit inpotentis laetitiae insanire3 populo Romano usitata ac
prope iam obsoleta ex victoria gaudia esse ac plus paene
parcendo victis quam vincendo imperium auxisse—‚ ee·-
terorum miserabilior oratio fuit commemorantium, ex
quantis opibus quo reccidissent Carthaginiensium res:
nihil is, qui modo orbem prope terrarum obtinuerint ar-
mis, superesse praeter Carthaginis moenia. his inclusos
non terra, non mari quicquam sui iuris cernere3 urbem
quoque ipsam ae penates ita habituros, si non in ea quo-
que, quo nihil ulterius sit, saevire populus Romanus
vellet. eum flecti misericordia patres appareret, senatorem
unum infestum perfidiae Carthaginiensium succlamasse
ferunt, per quos deos foedus icturi essent, cum cos, per
quos ante ictum esset, fefellissent3 ‘per eosdem,' inquit
Hasdrubal, ‘quoniam tam infesti sunt foedera violantibus?

XXXXHL Inclinatis omnium ad pacem animis Cn.
Lentulus consul, eui classis provincia erat, senatus con-
sulto intercessit. tum M'. Acilius et Q Minucius tribuni
plebis ad populum tulerunt, vellent iuberentne senatum
decernere, ut cum Carthaginiensibus pax fieret: quem
eam pacem dare quemque ex Africa exercitum deportare
iuberent. de pace uti rogatae erant omnes tribus ius-
serunt, pacem dare P. Scipionem, eundem exercitus de-
portare. ex hac rogatione senatus decrevit, ut P. Scipio
ex decem legatorum sententia pacem cum populo Cartha-
giniensium quibus legibus ei videretur faceret. gratias
deinde patribus egere Carthaginienses et petierunt, ut
sibi in urbem introire et conloqui cum civibus suis liceret,
qui capti in publica custodia essent: esse in iis partim
propinquos amicosque suos, nobiles homines, partim ad

15

16

17

18

19

⁴2 O

21

1

2

3

4

5

6

