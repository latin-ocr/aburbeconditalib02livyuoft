480 LIBER XXVIIII, 36. 37. [a. 0. 204]

Ti. Claudio praetore, cuius ea provincia erat, ingentem
ρ vim frumenti advexit, horreaque non solum quae iam
facta erant repleta, sed nova aedificata. vestimenta ex-
ercitui deerant: id mandatum Octavio, ut cum praetore
ag‘eret, si quid ex ea provincia comparari ac mitti posset.

3 ea quoque haud segniter curata res: mille ducentae togae
brevi spatio et duodecim milia tunicarum missa.

4 Aestate ea, qua haec in Africa gesta sunt, P. Sem-
pronius consul, cui Bruttii provincia erat, in agro Cro-
toniensi cum Hannibale in ipso itinere tumultuario proelio
conflixit. agminibus magis quam acie pugnatum est.

5 {omani pulsi et tumultu verius quam pugna ad mille et

6 ducenti de exercitu consulis interfecti: in castra trepide
reditum, neque oppugnare tamen ea hostes ausi. ceterum
silentio proximae noctis profectus inde consul, praemisso
nuntio ad P. Licinium proconsulem, ut suas legiones ad-
moveret, copias coniunxit. ita duo duces, duo exercitus

7 ad Hannibalem redierunt. nec mora dimicandi facta, cum
consuli et duplicatae vires, Poeno recens victoria animo

8 essct. in primam aciem suas legiones Sempronius in-
duxit, in subsidiis locatae P. Licinii legiones. consul
principio pugnae aedem Fortunae Primigeniae vovit, si

9 00 dic hostis fudisset3 composque eius voti fuit. fusi ac
fugati Poeni, supra quattuor milia armatorum caesa,
paulo minus trecenti vivi capti et equi quadraginta et
undecim militaria signa. perculsus adverso proelio Han-
nibal Crotonem exercitum reduxit.

lo Eodem tempore M. Cornelius consul in altera parte
Italiae non tam armis quam iudiciorum terrore Etruriam
continet, totam ferme ad Magonem ac per eum ad spem

11 novandi res versam. eas quaestiones ex senatus consulto
minime ambitiose habuit3 multique nobiles Etrusci, qui
aut ipsi ierant aut miserant ad BIagonem de populorum
suorum defectione, primo praesentis erant condemnati3

12 postea conscientia sibimet ipsi exilium consciscentes, cum
absentis damnati essent, corporibus subtractis bona tantum,
quae publicari poterant, pigneranda poenae praebebant.

1 XXXVII. Dum haec consules diversis regionibus
agunt, censores interim Romae M. Livius et C. Claudius

