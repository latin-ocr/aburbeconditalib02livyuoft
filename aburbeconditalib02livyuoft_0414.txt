11

13

14

15

16

17

18

1

2

310 LissER XXVI, 40. 41. [a.u. e. 544]

ignotus ad auris accidisset, priusquam ad ictum teli
veniret, capessit fugam. per aversam portam emissus
adsumpto comite Epicyde cum paucis ad mare pervenit,
nactique opportune parvum navigium, relicta hostibus
Sicilia, de qua per tot annos certatum erat, in Africam

· traiecerunt. alia multitudo Poenorum Siculorumque ne

temptato quidem certamine cum caeci in fugam ruerent
clausique exitus essent, circa portas caesa. oppido re-
cepto Laevinus qui capita rerum Agrigenti erant virgis
caesos securi percussit, ceteros praedamque vendidit,
omnem pecuniam Romam misit.

Fama Agrigentinormn cladis Siciliam cum pervasisset,
omnia repente ad Romanos inclinaverunt. prodita brevi
sunt viginti oppida, sex vi capta, voluntaria deditione in
fidem venerunt ad quadraginta. quarum civitatium prin-
cipibus cum pro cuiusque merito consul pretia poenasque
exsolvisset coegissetque Siculos positis tandem armis ad
agrum colendum animos convertere, ut esset non incola-
rum modo alimentis frugifera insula, sed urbis Romae
atque Italiae, id quod multis saepe tempestatibus fecerat,
annonam levaret, ab Agathyrna inconditam multitudinem
secum in Italiam transvexit. quattuor milia hominum
erant, mixti ex omni conluvione exules, obaerati, capi-
talia ausi plerique, et cum in civitatibus suis ac sub le-
gibus vixerant et postquam eos ex variis causis fortuna
similis conglobaverat Agathyrnam, per latrocinia ac ra-
pinam tolerantes vitam. hos neque relinquere Laevinus
in insula tum primum nova pace coalescente velut ma—
teriam novandis rebus satis tutum ratus est, et Reginis
usui futuri erant ad populandum Bruttium agrum adsue-
tam latrociniis quaerentibus manum. et quod ad Siciliam
attinet, eo anno debellatum est.

XXXXI. In Hispania principio veris P. Scipio, na-
vibus deductis evocatisque edicto Tarraconem sociorum
auxiliis, classem onerariasque ostium inde Hiberi fluminis
petere iubet. eodem legiones ex hibernis convenire cum
iussisset, ipse cum quinque milibus sociorum ab Tarra-
cone profcctus ad exercitum est. quo cum venisset, ad-
loquendos maxime veteres milites, qui tantis superfuerunt

