LIBER XXVII, 26. 27. [a. C. 208] 355

eo iusserunt. ea ita futura per quosdam Thurinos con· ›
perta Hannibali cum essent, mittit ad insidendam ab Ta-
rento viam. ibi sub tumulo Peteliae tria milia equitum,
duo peditum in occulto locata3 in quae inexplorato euntes 6
Romani cum incidissent, ad duo milia armatorum caesa,
mille et quingenti ferme vivi capti, alii dissupati fuga per
agros saltusque Tarentum rediere.

Tumulus erat silvestris inter Punica et Romana castra, 7
ab neutris primo occupatus, quia Romani, qualis pars eius
quae vergeret ad hostium castra esset, ignorabant, Han-
nibal insidiis quam castris aptiorem eum crediderat. ita- 8
que nocte ad id missas aliquot Numidarum turmas medio
in saltu condiderat, quorum interdiu nemo ab statione
movebatur, ne aut arma aut ipsi procul conspicerentur.
fremebant vulgo in castris Romanis, occupandum eum 9
tumulum esse et castello firmandum, ne, si occupatus ab
Hannibale foret, velut in cervicibus haberent hostem.
movit ea res Marcellum, et conlegae ‘quin imus' inquit 10
‘ipsi cum equitibus paucis exploratum? subiecta res ocu-
lis nostris certius dabit consilium? consentienti Crispino 11
cum equitibus ducentis et viginti, ex quibus quadraginta
Fregellani, ceteri Etrusci erant, proficiscuntur. secuti 12
tribuni militum M. Marcellus consulis filius et A. Man-
lius, simul et duo praefecti socium L. Arrenius et M’.
Aulius. immolasse eo die quidam prodidere memoriae 13
consulem Marcellum, et prima hostia caesa iecur sine
capite inventum, in secunda omnia conparuisse quae ad-
solent, auctum etiam visum in capite, nec id sane haru- 14
spici placuisse, quod secundum trunca et turpia exta
nimis laeta apparuissent.

XXVII. Ceterum consulem Marcellum tanta cupidi· 1
tas tenebat dimicandi cum Hannibale, ut numquam satis
castra castris conlata crederet. tum quoque vallo egre· 2
diens signum dedit, ut ad locum miles esset paratus, ut,
si collis in quem speculatum irent placuisset, vasa colli-
gerent et sequerentur. exiguum campi ante castra erat3 3
inde in collem aperta undique et conspecta ferebat via.
Numidis speculator, nequaquam in spem tantae rei posi-
tus, sed si quos vagos pabuli aut lignorum causa longius

23*

