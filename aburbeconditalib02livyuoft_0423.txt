LIBER XXVI, 4s. 49. [a. e. 210] 319

advocati quam moderatores studiorum fuerant, C. Laelius,
· relicto consilio ante tribunal ad Scipionem accedit eum-
que docet, rem sine modo ac modestia agi ac prope esse,
ut manus inter se conferant: ceterum etiam si vis absit,
nihilo minus detestabili exemplo rem agi, quippe ubi
fraude ac periurio decus petatur virtutis. stare hinc le-
gionarios milites, hinc classicos, per omnis deos appara—
tos iurare magis quae velint quam quae sciant vera esse
et obstringere periurio non se solum suumque caput, sed
signa militaria et aquilas sacramentique religionem. haec
ad eum de sententia P. Cornelii et M. Sempronii-deferre.
Scipio conlaudato Laelio ad contionem advocavit pro-
nuntiavitque, se satis compertum habere Q. Tiberilium
et Sex. Digitium pariter in murum escendisse seque cos
virtutis causa coronis muralibus donare. tum reliquos,
prout cuique meritum virtusque erat, donavit 3 ante omnis
C. Laelium praefectum classis et omni genere laudis
sibimet ipse aequavit et corona aurea ac triginta bubus
donavit.

XXXXVHH. Tum obsides civitatium Hispaniae
vocari iussit3 quorum quantus numerus fuerit piget scri-
bere, quippe ubi alibi trecentos ferme, alibi tria milia
septingentos viginti quattuor fuisse inveniam. aeque et
alia inter auctores discrepant. praesidium Punicum alius
decem, alius septem, alius haut plus quam duum milium
fuisse scribit. capta alibi [. .] milia capitum, alibi supra
quinque et viginti invenias. scorpiones maiores minores-
que ad sexaginta captos scripserim, si auctorem Graecum
sequar Silenum3 si Valerium Antiatem, maiorum scor-
pionum sex milia, minorum decem tria milia: adeo nullus
mentiendi modus est. ne de ducibus quidem convenit.
plerique Laelium praefuisse classi, sunt qui M. Iunium
Silanum dicant3 Arinen praefuisse Punico praesidio de-
ditumque Romanis Antias Valerius, Magonem alii scri-
ptores tradunt. non de numero navium captarum, non
de pondere auri atque argenti et redactae pecuniae con-
venit. si aliquis adsentiri necesse est, media simillima

11

12

13

14

veris sunt. ceterum vocatis obsidibus primum universos 7

bonum animum habere iussit: venisse eos in populi Ro-

8

