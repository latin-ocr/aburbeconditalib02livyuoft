LIBER XXVII, 8. [a. C. 209] 333

praetor inde eduxisset, tribunos plebis appellavit flamen.
vetustum ius sacerdotii repetebat: datum id cum toga
praetexta et sella curuli et flaminio esse. praetor non
exoletis vetustate annalium exemplis stare ius, sed recen-
tissimae cuiusque consuetudinis usu volebat: nec patrum
nec avorum memoria Dialem quemquam id ius usurpasse.
tribuni rem inertia flaminum obliteratam ipsis, non sacer-
dotio damno fuisse cum aequum censuissent, ne ipso
quidem contra tendente praetore magno adsensu patrum
plebisque flaminem in senatum introduxerunt, omnibus
ita existimantibus, magis sanctitate vitae quam sacerdotii
iure eam rem flaminem obtinuisse.

Consules priusquam in provincias irent, duas urbanas
legiones, in supplementum quantum opus erat ceteris
exercitibus militum scripserunt. urbanum veterem exer-
citum Fulvius consul C. Fulvio Flacco legato — frater hic
consulis erat — in Etruriam dedit ducendum et legiones,
quae in Etruria erant, Romam deducendas. et Fabius
consul reliquias exercitus Fulviani conquisitas -— fuere
autem ad quattuor milia trecenti quadraginta quattuor —
Q. Maximum filium ducere in Siciliam ad M. Valerium
proconsulem iussit atque ab co duas legiones et triginta
quinqueremes accipere. nihil eae ductae ex insula le-
giones minuerunt nee viribus nec specie eius provinciae
praesidium. nam cum praeter egregie suppletas duas
veteres legiones transfugarum etiam Numidarum equitum
peditumque magnam vim haberet, Siculos quoque, qui in
exercitu Epicydis aut Poenorum fuerant, belli peritos
viros, milites scripsit. ea externa auxilia cum singulis
Romanis legionibus adiunxisset, duorum speciem exer-
cituum servavit: altero L. Cincium partem insulae, re-
gnum qua Hieronis fuerat, tueri iussit3 altero ipse cete-
ram insulam tuebatur, divisam quondam Romani Punici-
que imperii finibus, classe quoque navium septuaginta
partita, ut omni ambitu litorum praesidia orae maritumae
essent. ipse cum Muttinis equitatu provinciam peragra-
bat, ut viseret agros cultaque ab incultis notaret et per-
inde dominos laudaret castigaretque. ita tantum ea cura
frumenti provenit, ut et Romam mitteret et Catinam con-

10

11

13

14

15

1ss

17

1'3

19

