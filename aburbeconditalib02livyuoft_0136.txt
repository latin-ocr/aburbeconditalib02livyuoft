ΚΟ

4

10

3

32 LIBER XXI, 39. 40. [a.u. e.536]

nis, proximae genti, adversus Insubres motum bellum
erat. sed armare exercitum Hannibal, ut parti alteri
auxilio esset, in reficiendo maxime sentientem contracta
ante mala, non poterat: otium (erat) enim ex labore, copia
ex inopia, cultus ex inluvie tabeque squalida et prope
efferata corpora varie movebat. ea P. Cornelio consuli
causa fuit, cum Pisas navibus venisset, exercitu a Manlio
Atilioque accepto tirpne et in novis ignominiis trepido, ad
Padum festinandi, ut curn hoste nondum refecto manus
consereret. sed cum Placentiam consul venit, iam ex
stativis moverat Hannibal Taurinorumque unam urbem,
caput gentis cius, quia volentes in amicitiam non venie-
bant, vi expugnarat, [et] iunxisset sibi non metu solum,
sed etiam voluntate Gallos accolas Padi, ni eos circum-
spectantis defectionis tempus subito adventu consul op-
pressisset. et Hannibal movit ex Taurinis, incertos, quae
pars sequenda esset, Gallos praesentem secuturos esse
ratus. iam prope in conspectu erant exercitus convene-
rantque duces, sicuti inter se nondum satis noti, ita iam
inbutus uterque quadam admiratione alterius. nam Han-
nibalis et apud Romanos iam ante Sagunti excidium cele-
berrimum nomen erat et Scipionem Hannibal eo ipse,
quod adversus se dux potissimum lectus esset, praestan-
tem virum credebat. et auxerant inter se opinionem,
Scipio, quod relictus in Gallia obvius fuerat in Italiam
transgresso Hannibali, [Hannibal] et conatu tam audaci
traiciendarum Alpium et effectu.

Occupavit tamen Scipio Padum traicere, et ad Tici-
num amnem motis castris, priusquam educeret in aciem,
adhortandorum militum causa talem orationem est exorsus:

XXXX. ‘Si eum exercitum, milites, educerem in
aciem, quem in Gallia mecum habui, supersedissem loqui
apud vos: quid enim adhortari referret aut eos equites,
qui equitatum hostium ad Rhodanum flumen egregie vi-
cissent, aut eas legiones, cum quibus fugientem hunc
ipsum liostem secutus confessionem cedentiso ac detractan-
tis certamen pro xictoria habui? nunc, quia ille exereitus,
Hispaniae prox inciae scriptus, ibi cum fratre Cn. Scipione
meis auspiciis rem gerit, ubi eum gerere senatus populus-

