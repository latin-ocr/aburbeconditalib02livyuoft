7

ΚΦ

<20

6

504 LIBER XXX, 20. 21. [a. u. e. 551]

giniensis obtrectatione atque invidia. neque hac defor-
mitate reditus mei tam P. Scipio exultabit atque efferet
sese quam Hanno, qui domum nostram, quando alia re
non potuit, ruina Carthaginis oppressit.’ iam hoc ipsum
praesagiens animo praeparaverat ante naves. itaque
inutili militum turba praesidii specie in oppida Bruttii
agri, quae pauca magis (quam) metu quam fide contine-
bantur, dimissa, quod roboris in exercitu erat inAfricam
transvexit, multis Italici generis, quia in Africam secu—
turos abnuentes concesserant in Iunonis Laciniae de-
lubrum inviolatum ad eam diem, in templo ipso foede
interfectis. raro quemquam alium patriam exilii causa
relinquentem tam maestum abiisse ferunt quam Hanni-
balem hostium terra excedentem. respexisse saepe Ita-
liae litora et, deos hominesque accusantem, in se quo—
que ac suum ipsius caput execratum, quod non cruentum
ab Cannensi victoria militem Romam duxisset: Sci-
pionem ire ad Carthaginem ausum, qui consul hostem
Poenum in Italia non vidisset, se centum milibus arma-
torum ad Trasumennum aut Cannas caesis circa Casi-
linum Cumasque et Nolam consenuisse. haec accusans
querensque ex diutina possessione Italiae est detractus.

XXI. Romam per eosdem dies et Magonem et
Hannibalem profectos allatum est. cuius duplicis gratu-
lationis minuit laetitiam, et quod parum duces in retinen-
dis iis, cum id mandatum ab senatu. esset, aut animi aut
virium habuisse videbantur et quod solliciti erant, omni
belli mole in unum exercitum ducemque inclinata quo
evasura esset res.

Per eosdem dies legati Saguntini venerunt conpren-
sos cum pecunia adducentes Carthaginienses, qui ad
conducenda auxilia in Hispaniam traiecissent. ducentum
et quinquaginta auri, octingentfim pondo argenti in vesti-
bulo curiae posuerunt. hominibus acceptis in carcerem
conditis, auro argentoque reddito gratiae legatis actae
atque insuper munera data ac naves, quibus in Hispaniam
reverterentur.

Mentio deinde ab senioribus facta est, segnius ho-
mines bona quam mala sentire: transitu in Italiam Hanni-

