LIBER xxviii, 37. 38. [a.e.206] 425

magistratus, cum quaestore elicuit laceratosque verberi-
bus cruci adfigi iussit3 inde navibus ad Pityusam insulam
centum milia ferme a continenti — Poeni tum eam incole—
bant — traiecit. itaque classis bona cum pace accepta
est nec commeatus modo benigne praebiti, sed in supple-
mentum classi iuventus armaque data. quorum fiducia
Poenus in Baliares insulas - quinquaginta inde milia ab-
sunt — tramisit. duae sunt Baliares insulae: maior altera
atque opulentior armis virisque et portum habet, ubi com-
mode hibernaturum se — et iam extremum autumni crat-—
credebat. ceterum haud secus, quam si Romani eam in-
sulam incolerent, hostiliter classi occursum est. fundis ut
nunc plurimum, ita tum solo eo telo utebantur, nec quis-
quam alterius gentis unus tantum ea arte quantum inter
alios omnes Baliares excellunt. itaque tanta vis lapidum
creberrimae grandinis modo in propinquantem iam terrae
classem effusa est, ut intrare portum non ausi averterent
in altum naves. in minorem inde Baliarium insulam tra-
iecerunt, fertilem agro, viris, armis haud acque validam.

itaque egressi navibus super portum loco munito locant ⁴

castra ac sine certamine urbe agroque potiti, duobus mi-
libus auxiliarium inde conscriptis missisque Carthaginem,
ad hibernandum naves subduxerunt. post Magonis ab
oceani ora discessum Gaditani Romanis deduntur.

XXXVIII. Haec in Hispania P. Scipionis ductu
auspicioque gesta. ipse L. Lentulo et L. Manlio Acidino
provincia tradita decem navibus Romam rediit et senatu
extra urbem dato- in aede Bellonae, quas res in Hispania
gessisset, disseruit, quotiens signis conlatis dimicasset,
quot oppida ex hostibus vi cepisset, quas gentes in di-
cionem populi Romani redegisset: adversus quattuor se
imperatores, quattuor victores exercitus in Hispaniam isse,
neminem Carthaginiensem in iis terris reliquisse. ob has
res gestas magis temptata est triumphi spes quam petita
pertinaciter, quia neminem ad eam diem triumphasse, qui
sine magistratu res gessisset, constabat. senatu misso
urbem est ingressus argentique prae se in aerarium tulit
decem quattuor milia pondo trecenta quadraginta duo et
signati argenti magnum numerum.

3

4

5

*1

10

N.

02

