13

14

164 LIBER XXIII, 49. [a. u, c. 539]

taria signa, septem elephantos, quinque in proelio oc-
cisisÍ¾ trinisque eo die castris potiti sunt.

Iliturgi obsidione liberato ad Intibili oppugnandum
Punici exercitus traducti suppletis copiis ex provincia, ut
quae maxime omnium belli avida, modo praeda aut merces
esset, et tum iuventute abundante. iterum signis conlatis
eadem fortuna utriusque partis pugnatum. supra tredecim
milia hostium caesa, supra duo capta cum signis duo-
bus et quadraginta et novem elephantis. tum vero omnes
prope Hispaniae populi ad Romanos defecerunt multo-
que maiores ea aestate in Hispania quam in Italia res
gestae.

[PERIOCHA LIBRI XXIIII]

[Hieronymus Syracusanorum rex, cuius pater Hiero amicus
populi Romani fuerat, ad Carthaginienses defecit et propter cru-
delitatem superbiamque a suis interfectus est. Ti. Sempronius
Gracchus proconsul prospere adversus Poenos et Hannoeoem
ducem ad Beneventum pugnavit servorum maxime opera, quos
liberos esse iussit. Claudius Marcellus consul in Sicilia, quae
prope tota ad Poenos defecerat, Syracusas obsedit. Philippo
Macedonum regi bellum indictum est, qui ad Apolloniam nocturno
proelio obpressus fugatusque in Macedoniam cum prope inermi
exercitu profugit. ad id bellum gerendum M. Valerius praetor
missus. Celtiberi quoque in amicitiam recepti sunt. quorum
auxiliis adscitis tunc primum mercennarium militem Romana
castra habuerunt. res praeterea in Hispania a P. et Cn. Scipioni-
bus adversus Carthaginienses gestas continet. a quibus Syphax
rex Numidiae in amicitiam adscitus, qui a Masanissa Massyliorum
rege pro Carthaginiensibus pugnante victus in Hispaniam ad Sci-
pionem cum magna manu transiit contra Gades, ubi angusto
freto Africa et Hispania dirimuntur]

