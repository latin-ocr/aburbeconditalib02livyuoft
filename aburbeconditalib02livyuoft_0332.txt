2:28 LIBER xxv, 12. 13. [a.u.0.54·2]

tura praeteritis sunt, sed perplexius etiam scripturae
9 genere. ‘hostis‚ Romani, si expellere vultis, vomica quae
gentium venit longe, Apollini vovendos censeo ludos, qui
quotannis comiter Apollini fiant, cum populus dederit ex
publico partem, privati uti conferant pro se atque suis.
10 iis ludis faciendis praeerit praetor is, qui ius populo ple-
beique dabit summum. decemviri Graeco ritu hostiis
sacra faciant. hoc si recte facietis, gaudebitis semper
fietque res vestra melior: nam is dium extinguet per-
11 duellis vestros, qui vestros campos pascunt placide’. ad
id carmen expiandum diem unum sumpserunt. postero
die senatus consultum factum est, ut decemviri de ludis
12 Apollini reque divina facienda inspicerent. ea cum in-
specta relataque ad senatum ,essent, censuerunt patres,
Apollini ludos vovendos faciendosque et, quando ludi
facti essent, duodecim milia aeris praetori ad rem (li-
13 vinam et duas hostias maioris dandas. alterum senatus
consultum factum est, ut decemviri sacrum Graeco ritu
facerent iisque hostiis, Apollini bove aurato et capris
14 duabus albis auratis, Latonae bove femina aurata. ludos
praetor in circo maximo cum facturus esset, edixit, ut
populus per eos ludos stipem Apollini, quantam commo-
15 dum esset, conferret. haec est origo ludorum Apollina-
rium, victoriae, non valetudinis ergo, ut plerique rentur,
votorum factorumque. populus coronatus spectavit, ma-
tronae supplicavere3 vulgo apertis ianuis in propatulis
epulati sunt celeberque dies omni caerimoniarum genere
fuit.
1 XIII. Cum Hannibal circa Tarentum, consules ambo
in Samnio essent, sed circumsessuri Capuam viderentur,
quod malum diuturnae obsidionis esse solet, iam famem
Campani sentiebant, quia sementem facere prohibuerant
eos Romani exereitus. itaque legatos ad Hannibalem
miserunt orantes, ut, priusquam consules in agros suos
educerent legiones viaeque omnes hostium praesidiis in-
siderentur, frumentum ex propinquis locis convehi iuberet
3 Capuam. Hannibal Hannonem ex Bruttis cum exercitu
in Campaniam transire et dare operam, ut frumenti copia
4 fieret Campanis, iussit. Hanno ex Bruttiis profectus cum

¹0

