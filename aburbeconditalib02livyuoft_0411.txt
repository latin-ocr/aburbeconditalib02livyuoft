LIBER XXVI, 38. 39. [a. o. 210] 307

adferri, quod, quia testem habere non posset, liberius
fingenti sit. ita inde dimissi sunt. nec Blattius ante ab-
stitit tamen tam audaci incepto, quam idem obtundendo
docendoque, quam ea res ipsis patriaeque salutaris esset,
pervicit, ut praesidium Punicum — [quingenti] autem Nu-
midae erant — Salapiaque traderetur Marcello. nec sine
caede multa tradi potuit. longe fortissimi equitum toto
Punico exercitu erant. itaque quamquam inprovisa res
suit nec usus equorum in urbe erat, tamen armis inter
tumultum captis et eruptionem temptaverunt et, cum
evadere nequirent, pugnantes ad ultumum occubuerunt
nec plus quinquaginta ex his in potestatem hostium vivi
venerunt. plusque aliquanto damni haec ala equitum
amissa Hannibali quam Salapia fuit, nec deinde umquam
Poenus, quo longe plurumum valuerat, equitatu superior
fuit.

XXXVIIII. Per idem tempus cum in arce Taren-
tina vix inopia tolerabilis esset, spem omnem praesidium
quod ibi erat Romanum praefectusque praesidii atque
arcis M. Livius in conmeatibus ab Sicilia missis habe-
bant, qui ut tuto praeterveherentur oram Italiae, classis
viginti ferme navium Regii stabat. praeerat classi com-
meatibusque D. Quinctius, obscuro genere ortus, ceterum
multis fortibus factis militari gloria inlustris. primo quin-
que naves, quarum maximae duae triremes a Marcello ei
traditae erant, habuit3 postea rem impigre saepe gerenti
tres additae quinqueremes3 postremo ipse a sociis Reginis-
que eta Vellia ct a Paesto debitas ex foedere exigendo
classem viginti navium, sicut ante dictum est, efficit.
huic ab Regio profectae classi Democrates cum pari classi
navium Tarentinarum numero quindecim milia ferme ab
urbe ad Sacriportum obvius fuit. velis tum forte inpro-
vidus futuri certaminis Romanus veniebat3 sed circa Cro-
tonem Sybarimque suppleverat remigio navis, instructam-
que et armatam egregie pro magnitudine navium classem
habebat. et tum forte sub idem tempus et venti vis
omnis cecidit et hostes in conspectu fuere, ut ad com-
ponenda armamenta expediendumque remigem ac militem

ad imminens certamen satis temporis esset.
20³²

11

12

13

14

1

2

3

4

