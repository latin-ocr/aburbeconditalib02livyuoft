8

9

10

{0

<3

7

512 LIBER XXX, 29. 30. [a. u.e.552]

quam et ipse causa belli erat et adventu suo turbaverat
et pactas indutias et spem foederum, tamen si integer
quam si victus peteret pacem aequiora impetrari posse
ratus, nuntium ad Scipionem misit, ut conloquendi secum
potestatem faceret. id utrum sua sponte fecerit an pu-
blico consilio, neutrum cur adfirmem habeo. Valerius
Antias primo proelio victum eum a Scipione, quo duo-
decim milia armatorum in acie sint caesa, mille et sep-
tingenti capti, legatum cum aliis decem legatis tradit in
castra ad Scipionem venisse. ceterum Scipio cum con-
loquium haud abnuisset, ambo ex composito duces castra
protulerunt, ut coire ex propinquo possent. Scipio haud
procul Naraggara urbe cum ad cetera 1000 opportuno,
tum quos] aquatio intra teli coniectum erat, consedit.
Hannibal tumulum a quattuor milibus inde, tutum com-
modumque alioqui, nisi quod longinquae aquationis erat,
cepit. ibi in medio 100115 conspectus undique, ne quid
insidiarum esset, delectus.

XXX. Summotis pari spatio armatis cum singulis
interpretibus congressi sunt, non suae modo aetatis ma-
ximi duces, sed omnis ante se memoriae, omnium gen-
tium cuilibet regum imperatorumve pareS. paulisper
alter alterius conspectu, admiratione mutua prope attoniti
conticuere. tum Hannibal prior: â€˜si hoc ita fato datum
erat, ut qui primus bellum intuli populo Romano quique
totiens prope in manibus victoriam habui, is ultro ad
pacem petendam venirem, laetor, te mihi sorte potis-
simum datum, a quo peterem. tibi quoque inter multa
egregia non in ultimis laudum hoc fuerit, Hannibalem,
cui tot (10 Romanis ducibus victoriam di dedissent, tibi
cessisse teque huic bello, vestris plus quam nostris cladi-
bus insigni, finem imposuisse. hoc quoque ludibrium
casus ediderit fortuna, ut cum patre tuo consule ceperim
arma, cum eodem primum Romano imperatore signa
contulerim, ad filium eius inermis ad pacem petendam
veniam. optimum quidem fuerat eam patribus nostris
mentem datam ab dis esse, ut et vos Italiae et nos Afri-
cae imperio contenti essemus3 neque enim ne vobis qui-
dem Sicilia ac Sardinia satis digna. pretia sunt pro tot

