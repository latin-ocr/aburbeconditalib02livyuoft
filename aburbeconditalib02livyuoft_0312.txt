10

208 LIBER XXIIII, 44. 45. [a..u. 0.541]

Graecia Macedoniaque cum legione et classe, quam ha-
beret, Q. Mucio cum vetere exercitu -— duae autem le-
giones erant — Sardinia, C. Terentio legio una, cui iam
praeerat, [ad] Picenum. scribi praetcrea duae urbanae
legiones iussae et viginti milia sociorum. his ducibus,
his copiis adversus multa simul aut mota aut suspecta
bella muniverunt Romanum imperium.

Consules, duabus urbanis legionibus scriptis supple-
mentoque in alias lecto, priusquam ab urbe moverent,
prodigia procurarunt, quae nuntiata erant. [Antii] murus
ac portae tactae et Ariciae etiam Iovis aedis de caelo
tacta fuerat. et alia ludibria oculorum auriumque credita
pro veris: navium longarum species in flumine Tarracinae,
qua nulla erat, visae, et in Iovis Vicilini templo, quod in
Compsano agro est, arma concrepuisse, et fiumen Ami-
terni cruentum fluxisse.

His procuratis ex decreto pontificum profecti consules,
Sempronius in Lucanos, in Apuliam Fabius. pater filio
legatus ad Suessulam in castra venit. cuin obviam filius
progrederetur lictoresque verecundia maiestatis eius taciti
anteirent, praeter undecim fasces equo praevectus senex,
ut consul animadvertere proximum lictorem iussit et ut
is, descenderet ex equo, inclamavit, tuni demum desiliens
‘experiri' inquit ‘volui, fili, satin scires consulem te
esse'.

XXXXV. In ea castra Dasius Altinius Arpinus
clam nocte cum tribus servis venit, promittens, si sibi
praemio foret, se Arpos proditurum esse. eam rem ad
consilium [cum] rettulisset Fabius, aliis pro transfuga
verberandus necandusque videri ancipitis animi communis
hostis, qui post Cannensem cladem, tamquam curn for-
tuna fidem ‘stare oporteret, ad Hannibalem descisset,

3 traxisset ad defectionem Arpos, tum, quoniam res Ro-

4

mana contra spem votaque eius velut resurgeret, turpius
videatur novam referre proditionem proditis olim: qui
aliunde stet semper, aliunde sentiat, infidus socius, vanus
hostis: ad Faleriorum Pyrrhique proditorem tertium trans-
fugis documentum esse. contra ea consulis pater Fabius
temporum oblitos homines in medio ardore belli, tamquam

