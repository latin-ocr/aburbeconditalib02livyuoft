LIBER xxx, ⁶28. 29. [a. G.202] 511

fiat homines passos, perfusum miliens cruore Romano,
exuvias non militum tantum, sed etiam inperatorum por-
tantem. multos occursuros Scipioni in acie, qui prae-
tores, qui imperatores, qui consules Romanos sua manu
occidissent, muralibus vallaribusque insignes coronis,
pervagatos capta castra, captas urbes Romanas. non
esse hodie tot fasces magistratibus populi Romani, quot
captos ex caede imperatorum praeferre posset Hannibal.
has formidines agitando animis ipsi curas et metus auge-
bant3 etiam quod, cum adsuessent per aliquot annos
bellum ante oculos aliis atque aliis in Italiae partibus
lenta spe in nullum propinquum debellandi finem gerere,
erexerant omnium animos Scipio et Hannibal, velut ad
supremum certamen comparati duces. ei quoque, quibus
erat ingens in Scipione fiducia et victoriae spes, quo
magis in propinquam eam imminebant animis, eo curae
erant intentioris. haud dispar habitus animorum Car-
thaginiensibus erat, quos modo petisse pacem, intuentis
Hannibalem ac rerum gestarum eius magnitudinem, pae-
nitebat, modo, cum respicerent bis sese acie victos, Sy-
phacem captum, pulsos se Hispania, pulsos Italia, atque
ea omnia unius virtute et consilio Scipionis facta, velut
fatalem eum ducem in exitium suum natum horrebant.
XXVIIII. Iam Hadrumetum venerat Hannibal, unde,
ad reficiendum ex iactatione maritima militem paucis die-
bus sumptis, excitus pavidis nuntiis omnia circa Cartha—
ginem obtineri armis adferentium, magnis itineribus
Zamam contendit. Zama quinque dierum iter a Cartha-
gine abest. inde praemissi speculatores cum excepti a
custodibus Romanis deducti ad Scipionem essent, tradi-
tos eos tribunis militum iussosque omisso metu visere
omnia per castra, qua vellent, circumduci iussit per-
cunctatusque, satin per commodum omnia explorassent,
datis qui prosequerentur retro ad Hannibalem dimisit.
Hannibal nihil quidem eorum quae nuntiabantur — nam
et Masinissam cum sex milibus peditum, quattuor equi-
tum venisse eo ipso forte die adferebant- laeto animo
audit, maxime scilicet hostis fiducia [audacia]que, non
de nihilo profecto concepta, percussus est. itaque quam-

10

ll

10

5

