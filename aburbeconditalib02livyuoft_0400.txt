10

11

13

14

ῙῙ)

16

17

1

2

296 LIBER XXVI, 27. 28. [a. u. e.544]

servosque conscios animadversum est. indici libertas
data et viginti milia aeris.

Consuli Laevino Capuam praetereunti circumfusa
multitudo Campanorum est obsecrantium cum lacrimis,
ut sibi Romam ad senatum ire liceret oratum, si qua
misericordia tandem flecti possent, ne se ad ultimum per-
ditum irent nomenque Campanorum a Q. Flacco deleri
sinerent. Flaccus sibi privatam simultatem cum Cam-
panis negare ullam esse, publicas inimicitias hostilis et
esse et futuras, quoad eo animo csse erga populum Ro-
manum sciret3 nullam enim in terris gentem esse, nullum
infestiorem populum nomini Romano: ideo se moenibus
inclusos tenere cos, quia, si qui evasissent aliqua, velut
feras bestias per agros vagari et laniare ct trucidare
quodcumque obvium detur. alios ad Hannibalem trans-
fugisse, alios ad Romam incendendam profectos. inven-
turum in semusto foro consulem vestigia sceleris Cam-
panorum. Vestae aedem petitam et aeternos ignes ct
conditum in penetrali fatale pignus imperi Romani. se
minime censere tutum esse Campanis potestatem intrandi
Romana moenia fieri. Laevinus Campanos iure iurando
a Flacco adactos, quinto (lie quam ab senatu responsum
accepissent Capuam redituros, sequi se Romam iussit.
hac circumfusus multitudine, simul Siculis obviam egressis
secutisque, Romam praeivit clarissimarum urbium ex-
cidio (ac) celeberrimis viris victos bello accusatores in
urbem adducens. de re publica tamen primum ac de
provinciis ambo consules ad senatum rettulere.

XXVIII. Ibi Laevinus, quo statu Macedonia et
Graecia, Aetoli, Acarnanes Locrique essent quasque ibi
res ipse egisset terra marique, exposuit: Philippum, in-
ferentem bellum Aetolis, in Macedoniam retro ab se con-
pulsum ad intuma penitus regni abisse, legionemque inde
deduci posse3 classem satis esse ad arcendum Italia
regem. haec de se deque provincia, cui praefuerat. con-
sulum de provinciis communis relatio fuit. decrevere
patres, ut alteri consulum Italia bellumque cum Hanni-
bale provincia esset, alter classem, cui T. Otacilius prae-
fuisset Siciliamque provinciam cum L. Cincio praetore

