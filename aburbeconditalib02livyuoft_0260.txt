lo

11

156 LIBER XXIII, 41. 42. [a.u.e.539]

repetenti occurrit levique certamine in alto commisso
septem inde naves eum sociis navalibus cepit. ceteras
metus haud secus quam tempestas passim disiecit.

Per eosdem forte dies et Bomilcar cum militibus ad
supplementum Carthagine missis elephantisque et com—
meatu Locros accessit. quem ut incautum opprimeret,
Ap. Claudius per simulationem provinciae circumeundae
Messanam raptim exercitu ducto aestuque suo Locros
traiecit. iam inde Bomilcar ad Hannonem in Bruttios
profectus erat, et Locrenses portas Romanis clauserunt.
Appius magno conatu nulla re gesta BIessanam repetit.

Eadem aestate Marcellus ab Nola, quam praesidio
obtinebat, crebras excursiones in agrum Hirpinum et
Samnites Caudinos feeit adeoque omnia ferro atque igni
vastavit, ut antiquarum cladium Samnio memoriam re-
novaret.

XXXXII. Itaque extemplo legati ad Hannibalem missi
simul ex utraque gente ita Poenum adlocuti sunt: ‘hostes
populi Romani, Hannibal, fuimus primum per nos ipsi,
quoad nostra arma, nostrae vires nos tutari poterant. post-
quam his parum fidebamus, Pyrrho regi nos adiunximus, a
quo relicti pacem necessariam accepimus, fuimusque in ea,
per annos prope quinquaginta ad id tempus, quo tu in
Italiam venisti. tua nos non magis virtus fortunaque
quam unica comitas ae benignitas erga cives nostros,
quos captos nobis remisisti, ita conciliavit tibi, ut te salvo
atque ineolumi amico non modo populum Romanum, sed
ne deos quidem iratos, si fas est dici, timeremus. at her-
cule non solum incolumi et victore, sed praesente te, cum
ploratum prope coniugum ac liberorum nostrorum exaudire
et flagrantia tecta posses conspicere, ita sumus aliquotiens
hac aestate devastati, ut M. Blarcellus, non Hannibal vi-
cisse ad Cannas videatur glorienturque Romani, te ad
unum modo ictum vigentem velut aculeo emisso torpere.
per annos centum cum populo Romano bellum gessimus
nullo externo adiuti nec duce nec exercitu, nisi quod per
biennium Pyrrus nostro magis milite suas auxit vires
quam suis viribus nos defendit. non ego secundis rebus
nostris gloriabor, duos consules ac duos consulares exer-

