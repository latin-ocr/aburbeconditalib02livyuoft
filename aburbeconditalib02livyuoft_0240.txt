136 LIBER xxm, 22. 23, [a.u. 0538]

6 eam sententiam haut aequioribus animis quam ipsorum
7 quondam postulatum Latinorum patres audierunt3 et eum
fremitus indignantium tota curia esset et praecipue T.
Manlius esse etiam nunc eius stirpis virum diceret, ex
qua quondam in Capitolio consul minatus esset, Latinum,
quem in curia vidisset, eum sua manu se interfecturum,
8 Q Fabius Maximus numquam rei ullius alieniore tempore
mentionem factam in senatu dicit, quam inter tam sus-
pensos sociorum animos incertamque fidem id actum,
9 quod insuper sollicitaret eos. eam unius hominis temera-
riam vocem silentio omnium extinguendam esse et, si
quid umquam arcani sanctive ad silendum in curia fuerit,
id omnium maxime tegendum, occulendum, obliviscendum,
pro non dicto habendum esse. ita eius rei oppressa mentio
10 est. dictatorem, qui censor ante fuisset vetustissimusque
ex his qui viverent censoriis esset, creari placuit, qui
senatum legeret, accirique C. Terentium consulem ad
11 dictatorem dicendum iusserunt. qui ex Apulia relicto ibi
praesidio cum magnis itineribus Romam redisset, nocte
proxima, ut mos erat, M. Fabium Buteonem ex senatus
consulto sine magistro equitum dictatorem in sex menses
dixit.
1 XXIII. Dictator ubi cum lictoribus in rostra escen-
dit, neque duos dictatores tempore uno, quod numquam
antea factum esset, probare se dixit neque dictatorem se
sine magistro equitum nec censoriam vim uni permissam,
et eidem iterum, nec dictatori nisi rei gerendae causa
3 creato in sex menses datum imperium. quae inmoderata
fors, tempus ac necessitas fecerit, his se modum inposi-
turum. nam neque senatu quemquam moturum ex iis,
quos C. Flaminius, L. Aemilius censores in senatum le-
4 gissent, transcribi tantum recitarique eos iussurum, ne
penes unum hominem iudicium arbitriumque de fama ac
moribus senatoriis fuerit, et ita in demortuorum locum
subfecturum, ut ordo ordini, non homo homini praelatus
5 videretur. recitato vetere senatu inde primos in demor-
tuorum locum legit, qui post L. Aemilium, C. Flaminium
censores curulem magistratum cepissent necdum in se-
natum lecti essent, ut quisque eorum (senatus) primus

[ÎŸ

