526 LIBER XXX, 42. [a. u. c. 553]

rum varia oratio fuit, partim purgantium, quae questi
erant missi ad regem ab Roma legati de populatione so—
ciorum, partim ultro accusantium quidem et socios po-

3 puli Romani, sed multo infestius M. Aurelium, quem ex
tribus ad se missis legatis dilectu habito substitisse et se
bello lacessisse contra foedus et saepe cum praefectis

4 suis signis conlatis pugnasse, partim postulantium, ut
Macedones duxque eorum Sopater, qui apud Hannibalem
mercede militassent, tum capti in vinclis essent, sibi re-

5 stituerentur. adversus ea M. Furius, missus ad id ipsum
ab Aurelio ex Macedonia, disseruit, Aurelium relictum,
ne socii populi Romani fessi populationibus vi atque in-

6 iuria ad regem deficerent: finibus sociorum non exces-
sisse, dedisse operam, ne impune in agros eorum popu-
latores transcenderent. Sopatrum eX purpuratis et pro-
pinquis regis esse3 eum cum quattuor milibus Macedonum
et pecunia missum nuper in Africam esse Hannibali et

7 Carthaginiensibus auxilio. de his rebus interrogati Ma-
cedones cum perplexe responderent, neque ipsi mite re-
sponsum tulerunt: bellum quaerere regem et, si pergat,

S propediem inventurum. dupliciter ab eo foedus violatum,
et quod sociis populi Romani iniurias fecerit ac bello ar-
misque lacessiverit, et quod hostis auxiliis et pecunia

υ iuverit. et P. Scipionem recte atque ordine fecisse videri
et facere, quod eos, qui arma contra populum Romanum
ferentes capti sint, hostium numero in vinclis habeat,

10 et M. Aurelium e re publica facere gratumque id senatui
csse, quod socios populi Romani, quando iure foederis
non possit, armis tueatur.

11 Cum hoc tam tristi responso dimissis Macedonibus
legati Carthaginienses vocati ; quorum aetatibus dignita-
tibusque conspectis — nam longe primi civitatis erant —

12 tum pro sc quisque dicere vere de pace agi. insignis
tamen inter ceteros Hasdrubal erat — Haedum populares
cognomine appellabant —pacis semper auctor adversus-

13 que factioni Barcinae. eo tum plus illi auctoritatis fuit
belli culpam in paucorum cupiditatem ab re publica trans-

14 ferenti. qui cum varia oratione usus esset nunc pur-
gando crimina, nunc quaedam fatendo, ne impudenter

