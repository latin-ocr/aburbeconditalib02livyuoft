LIBER XXVI, 22—24. [a. 0211] :291

magis quam norunt, aut principes graviores temperan-
tioresque a cupidine imperii aut multitudinem melius mo-
ratam censeam fieri posse. centuriam vero iuniorum 15
seniores consulere voluisse, quibus imperium suffragio
mandaret, vix ut veri simile sit, parentium quoque hoc
saeculo vilis levisque aput liberos auctoritas fecit.

XXIII. Praetoria inde comitia habita. P. Manlius 1
Vulso et L. Manlius Acidinus et C. Laetorius et L. Cin-
cius Alimentus creati sunt. forte ita incidit, ut comitfis 2
perfectis nuntiaretur, T. Otacilium, quem T. Manlio, nisi
interpellatus ordo comitiorum esset, conlegam absentem
daturus fuisse videbatur populus, mortuum in Sicilia
esse.

Ludi Apollinares et priore anno fuerant et eo anno, 3
ut fierent referente Calpurnio praetore, senatus decrevit,
ut in perpetuum voverentur.

Eodem anno prodigia aliquot visa nuntiataque sunt. 4
in aede Concordiae Victoria, quae in culmine erat, fulmine
icta decussaque ad Victorias, quae in antefixis erant,
haesit neque inde procidit. et Anagniae et Fregellis nun· 5
tiatum est murum portasque de caelo tactas et in foro
Subertano sanguinis rivos per diem totum fluxisse et
Ereti lapidibus pluvisse et Reate mulam peperisse. ea 6
prodigia hostiis maioribus sunt procurata et obsecratio in
unum diem populo indicta et novemdiale sacrum.

Sacerdotes publici aliquot eo anno demortui sunt, ῖ
novique suffecti: in locum M'. Aemilii Numidae decemviri
sacrorum M. Aemilius Lepidus, in locum M. Pomponi
Mathonis pontificis C. Livius, in locum Sp. Carvili
Maximi auguris M. Servilius. T. Otacilius Crassus pon· 8
tufex quia exacto anno mortuus erat, ideo nominatio in
locum eius non est facta. C. Claudius flamen Dialis, quod
exta perperam dederat, flaminio abiit.

XXIIII. Per idem tempus M. Valerius Laevinus, 1
temptatis prius per secreta conloquia principum animis,
ad indictum ante ad id ipsum concilium Aetolorum classe
expedita venit. ubi cum Syracusas Capuamque captam *2
in fidem in [Sicilia] Italiaque rerum secundarum osten-

tasset adiecissetque, iam inde a maioribus traditum morem 3
19*

