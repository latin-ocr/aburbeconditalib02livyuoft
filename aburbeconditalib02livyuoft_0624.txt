520 LIBER XXX, 35. 36. [a.u.e.552]

proelio modo se, sed bello victum, nec spem salutis alibi
quam in pace impetranda esse.
1 XXXVI. Scipio confestim -a proelio expugnatis ho-
stium castris direptisque cum ingenti praeda ad mare ac
2 naves rediit nuntio adlato, P. Lentulum cum quinqua-
ginta rostratis, centum onerariis, cum omni genere com-
3 meatus ad Uticam accessisse. admovendum igitur un-
dique terrorem perculsae Carthagini ratus, misso Laelio
Romam cum victoriae nuntio Octavium terrestri itinere
ducere legiones Carthaginem iubet3 ipse ad suam veterem
nova Lentuli classe adiuncta profectus ab Utica portum
4 Carthaginis petit. haud procul aberat, cum velata in-
fulis ramisque oleae Carthaginiensium occurrit navis.
decem legati erant, principes civitatis, auctore Hannibale
5 missi ad petendam pacem. qui cum ad puppim prae—
toriae navis accessissent velamenta supplicum porrigen-
tes, orantes implorantesque fidem ac misericordiam Sci-
6 pionis, nullum iis aliud responsum datum quam ut
Tynetem venirent: eo se moturum castra. ipse ad con—
templandum Carthaginis situm, non tam noscendi in
praesentia quam deprimendi hostis causa [provectus]‚
7 Uticam, eodem et Octavio revocato, rediit. inde pro—
cedentibus ad Tynetem nuntius adlatus, Verminam Sy-
phacis filium cum equitibus pluribus quam peditibus
8 venire Carthaginiensibus auxilio. pars exercitus cum
omni equitatu Saturnalibus primis agmen adgressa Nu-
midarum levi certamine fudit. exitu quoque fugae inter-
cluso parte omni circumdatis equitibus quindecim milia
hominum caesa, mille et ducenti vivi capti sunt et equi
Numidici mille et quingenti, signa militaria duo et sep-
tuaginta. regulus inter tumultum cum paucis effugit.
9 tum ad T ynetem eodem quo ante loco castra posita, le-
gatique triginta Carthagine ad Scipionem venerunt. et
illi quidem multo miserabilius quam antea, quo magis
cogebat fortuna, egerunt, sed aliquanto minore cum mise-
10 ricordia ab recenti memoria perfidiae auditi sunt. in con-
silio quamquam iusta ira omnis ad delendam stimulabat
Carthaginem, tamen cum et quanta res esset, quam
longi temporis obsidio tam munitae et tam validae urbis

