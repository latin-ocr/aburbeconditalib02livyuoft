LIBER XXX, 19. 20. [a. 0. 203] 503

atque Italiam armis obtineant. Mago non imperio modo 4
senatus periculoque patriae motus, sed metuens etiam,
ne victor hostis moranti instaret Liguresque ipsi, relin-
qui Italiam a Poenis cernentes, ad eos quorum mox in
potestate futuri essent deficerent, simul sperans leniorem 5
in navigatione quam in via iactationem vulneris fore et
curationi omnia commodiora, impositis copiis in naves
profectus, vixdum superata Sardinia ex vulnere moritur.
naves quoque aliquot Poenorum disiectae in alto a classe
Romana, quae circa Sardiniam erat, capiuntur. haec 6
terra marique in parte Italiae, qua iacet ad Alpis, gesta.

Consul C. Servilius nulla memorabili rc in provincia
Etruria et Gallia — quoniam eo quoque processerat —
gesta, patre C. Servilio et C. Lutatio ex servitute post 7
sextum decimum annum receptis, qui ad vicum Tanne-
tum a Boiis capti fuerant, hinc patre, hinc Catulo lateri 8
circumdatis privato magis quam publico decore insignis
Romam rediit. latum ad populum est, ne C. Servilio 9
fraudi esset, quod patre, qui sella curuli sedisset, vivo,
cum id ignoraret, tribunus plebis atque aedilis plebis
fuisset contra quam sanctum legibus erat. hac rogatione
perlata in provinciam rediit.

Ad Cn. Servilium consulem, qui in Bruttiis erat, Con- 10
sentia, Aufugum, Bergae, Besidiae, Ocriculum, Lym-
phaeum, Argentanum, Clampetia multique ignobiles po-
puli, senescere Punicum bellum cernentes, defecere.
idem consul cum Hannibale in agro Crotoniensi acie con· 11
flixit. obscura eius pugnae fama est.. Valerius Antias
quinque milia hostium caesa ait. quae tanta res est, ut
aut impudenter ficta sit aut neglegenter praetermissa.
nihil certe ultra rei in Italia ab Hannibale gestum. nam 12
ad eum quoque legati ab Carthagine vocantes in Africam
iis forte diebus, quibus ad Magonem, venerunt.

XX. Frendens gemensque ac vix lacrimis temperans 1
dicitur legatorum verba audisse. postquam edita sunt 2
mandata, ‘iam non perplexe‚’ inquit ‘sed palam revocant,
qui vetando supplementum et pecuniam mitti iam pri-
dem trahebant. vicit ergo Hannibalem non populus Ro· 3
manus, totiens caesus fugatusque, sed senatus Cartha-

