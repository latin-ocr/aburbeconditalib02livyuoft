94 LIBER xxn, 41. 4-2. [a. u. ρ. 538]

ferente secum milite castra plena omnis fortunae publicae
7 privataeque relinquit transque proximos montis laeva pe—
dites instructos condit, dextra equites, impedimenta per
8 convallem medium agmen traducit, ut diripiendis velut
desertis fuga dominorum castris occupatum inpeditumque
9 hostem opprimeret. crebri relicti in castris ignes, ut fides
fieret, dum ipse longius spatium fuga praeciperet, falsa
imagine castrorum, sicut Fabium priore anno frustratus
esset, tenere in locis consules voluisse.
1 XXXXH. Ubi inluxit, subductae primo stationes,
deinde propius adeuntibus insolitum silentium admiratio-
2 nem fecit. iam satis conperta solitudine in castris con-
cursus fit ad praetoria consulum nuntiantium, fugam
hostium adeo trepidam, ut tabernaculis stantibus castra
reliquerint, quoque fuga obscurior essct, crebros etiam
3 relictos ignis. clamor inde ortus, ut signa proferri iube-
rent ducerentque ad persequendos hostis ae protinus castra
4 diripienda. et consul alter velut unus turbae militaris erat,
Paulus etiam atque etiam dicere, providendum praecaven-
dumque esse 3 postremo, cum alitcr neque seditionem ne-
que ducem seditionis sustinere posset, Marium Statilium
5 praefectum cum turma Lucana exploratum mittit. qui
ubi adequitavit portis, subsistere extra munimenta ceteris
iussis ipse cum duobus equitibus vallum intravit, specu-
latusque omnia cum cura renuntiat, insidias profecto esse:
6 ignes in parte castrorum, quae vergat ad hostem, relictos,
tabernacula aperta et omnia cara in promptu relicta, ar-
gentum quibusdam locis temere per vias velut obiectum
7 ad praedam vidisse. quae ad deterrendos a cupiditate
animos nuntiata erant, ea accenderunt et clamore orto a
militibus, ni signum detur, sine ducibus ituros, haudqua-
quam dux defuit: nam extemplo Varro signum dedit pro-
8 ficiscendi. Paulus, cum ci sua sponte cunctanti pulli
quoque auspicio non addixissent, nuntiari iam efferenti
9 porta signa conlegae iussit. quod quamquam Varro aegre
est passus, Flamini tamen recens casus Claudique con-
sulis primo Punico bello memorata navalis clades religio-
10 nem animo incussit. di prope ipsi eo die-magis distulere
quam prohibuere inminentem pestem Romanis. nam forte

