LIBER XXV11,1. [a. c. 210] 323

[PERIOCHA LIBRI xxvii]

[Cn. Fulvius proconsul cum exercitu ab Hannibale ad Her-
doneam caesus est. meliore eventu ab Claudio Marcello consule
adversus eundem ad Numistronem pugnatum est. inde Hannibal
nocte recessit3 Marcellus insecutus est, et subinde cedentem
pressit, donec confligeret. priore pugna Hannibal superior,
Marcellus sequenti. Fabius Maximus consul pater Tarentinos
per proditionem recepit. Claudius Marcellus, Τ. Quinctius Crispi-
nus consules, speculandi causa progressi e castris, insidiis ab
Hannibale circumventi sunt. Marcellus occisus, Crispinus fugit.
lustrum a censoribus eonditum est. censa sunt civium capita
centum triginta septem milia centum et octo, ex quo numero ap-
paruit, quantum hominum tot, proeliorum adversa fortuna populo
Romano abstulisset. in Hispania ad Baeculam Scipio cum Has—
drubale et Hamilcare conflixit et vicit. inter alia captum regalem
puerum eximiae formae ad avunculum Masinissam cum donis
dimisit. Hasdrubal, quicum exercitu novo Alpes transcenderat,
ut se Hannibali coniungeret, cum milibus hominum quinquaginta
sex caesus est, capta quinque milia trecenti M. Livi consulis
ductu, sed non minore opera Claudi Neronis consulis, qui, cum
Hannibali oppositus esset, relictis castris ita ut hostem falleret,
cum electa manu profectus Hasdrubalem circumvenerat. res
praeterea a P. Scipione iu Hispania et a Ρ. Sulpicio praetore ad-
versus Philippum et Achaeos gestas continet]

 

ΤΙΤΙ LIVI
AB VRBE CONDITA

LIBER XXVII.

Ι. Hic status rerum in Hispania erat. in Italia con-
sul Marcellus Salapia per proditionem recepta Marmoreas
et Meles de Samnitibus vi cepit. ad tria milia militum
ibi Hannibalis, quae praesidii causa relicta erant, op-
pressa. praeda — et aliquantum eius fuit — militi con-
cessa. tritici quoque ducenta quadraginta milia modium
et centum decem milia hordei inventa. ceterum nequa-
quam inde tantum gaudium fuit, quanta clades intra

21*

[Ο

3

