10

11

13

382 LIBER xxvn, 51. [a. u. ο. 547]

citu ducem hostium legionesque occidissent, supplica-
tionem in triduum decrevit. eam supplicationem C. Ho-
stilius praetor edixit. celebrata a viris feminisque est:
omnia templa per totum triduum aequalem turbam ha-
buere, cum matronae amplissima veste cum liberis,
perinde ac si debellatum foret, omni solutae metu deis
immortalibus grates agerent. statum quoque civitatis ea
victoria movit, ut iam inde haut secus quam in pace res
inter se contrahere vendendo, emendo, mutuum dando,
argentum creditum solvendo auderent.

C. Claudius consul cum in castra redisset, caput
Hasdrubalis, quod servatum cum cura attulerat, proici
ante hostium stationes captivosque Afros vinctos, ut
crant, ostendi, duos etiam ex his solutos ire ad Hanni· ⁰
halem ct expromere quae acta essent iussit. Hannibal,
tanto simul publico familiarique ictus luem, agnoscere se
fortunam Carthaginis fertur dixisse3 castrisque inde
motis, ut‘ onmia auxilia, quae diffusa latius tueri non
poterat, in extremum Italiac angulum Bruttios contra—
heret, et Metapontinos, civitatem universam, excitos
sedibus suis, et Lucanorum qui suae dicionis crant in
Bruttium agrum traduxit.

[PERIOCHA LIBRI XXVIII]

[Res in Hispania prospere gestae a Silano Scipionis legato
et ab L. Scipione fratre adversus Poenos, a Sulpicio proconsule
socio Attalo rege Asiae adversus Philippum regem Macedonum
pro Aetolis referuntur. cum M. Livio et Claudio Neroni con-
sulibus triumphus decretus esset, Livius, qui in provincia sua
rem gesserat, quadrigis invectus est, Nero, qui in collegae pro-
vinciam, ut victoriam eius adiuvaret, venerat, equo secutus est
et in hoe habitu plus gloriae reverentiaeque habuit3 nam et plus
in bello quam collega fecerat. ignis in aede Vestae neglegentia
virginis, quae non custodierat, extinctus est3 caesa est flagro.
P. Scipio in Hispania cum Poenis debellavit quarto decimo anno
eius belli, quinto post anno quam ierat, praeclusisque in totum
possessione provinciae eius hostibus Hispanias recepit, et a Tar-
racone in Africam ad Syphacem regem Massyliorum transvectus

