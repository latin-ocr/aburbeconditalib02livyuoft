LIBER xxvii, 31. 32. [a. 0208] 361

pum ab ludis excivit3 raptimque cum equitatu profectus,
iussis subsequi peditibus, palatos passim per agros gra-
visque praeda, ut qui nihil tale metuerent, adortus Ro-
manos compulit in naves. classis Romana haudquaquam
laeta praeda Naupactum rediit. Philippo ludorum quoque,
qui reliqui erant, celebritatem quantaecumque, de Ro-
manis tamen, victoriae partae fama auxerat, laetitiaque
ingenti celebrati festi dies, eo magis etiam, quod popu-
lariter dempto capitis insigni purpuraque atque alio regio
habitu aequaverat ceteris se in speciem, quo nihil gratius
est civitatibus liberis. praebuissetque haud dubiam eo
facto spem libertatis, nisi omnia intoleranda libidine
foeda ac deformia effecisset. vagabatur enim eum uno
aut altero comite per maritas domos dies noctesque, et
summittendo se in privatum fastigium quo minus con-
spectus, eo solutior erat, et libertatem cum aliis vanam
ostendisset, totam in suam licentiam verterat. neque
enim omnia emebat aut eblandicbatur, sed vim flagitiis
adhibebat, periculosumque et viris et parentibus erat
moram incommoda severitate libidini regiae fecisse. uni
ctiam principi Achaeorum Arato adempta uxor nomine
Polycratia ac spe regiarum nuptiarum in BIacedoniam
asportata fuerat.

Per haec flagitia sollemni Nemeorum peracto paucis-
que additis diebus Dymas est profectus ad praesidium
Aetolorum, quod ab Eleis adcitum acceptumque in urbem
erat, eiciundum. Cycliadas — penes eum summa imperi
erat — Achaeique ad Dymas regi occurrere, et Eliorum
accensi odio, quod a ceteris Achaeis dissentirent, et in-
fensi Aetolis, quos Romanum quoque adversus se mo-
visse bellum credebant. profecti a Dymis coniuncto
exercitu transeunt Larisum amnem, qui Eleum agrum a
Dymaeo dirimit.

XXXII. Primum diem, quo finis hostium ingressi
sunt, populando absumpserunt. postero die acie instructa
ad urbem accesserunt praemissis equitibus, qui obequi-
tando promptum ad excursiones genus lacesserent Aeto-
lorum. ignorabant Sulpicium cum quindecim navibus ab
Naupacto Cyllenen traiecisse et expositis in terram quat-

3

4

5

6

7

8

10

11

2

