LIBER XXVIIII, 27. 28. [a. C. 204] 471

‘huc dirigite naves.’ eo classis decurrit copiaeque omnes 13

in terram expositae sunt.

Prosperam navigationem sine terrore ae tumultu 14

fuisse permultis Graecis Latinisque auctoribus credidi.
Coelius, praeterquam quod non mersas fluctibus naves,
ceteros omnis caelestis maritimosque terrores, postremo
abreptam tempestate ab Africa classem ad insulam Ae-
gimurum, inde aegre correctum cursum exponit et prope
obrutis navibus iniussu imperatoris scaphis, haud secus
quam naufragos, milites sine armis eum ingenti tumultu
111 terram evasisse.

XXVIII. Expositis copiis Romani eastra in proximis
tumulis metantur. iam non in maritimos modo agros
conspectu primum 01115515, (16111 tumultu egredientium in
terram pavor terrorque pervenerat, sed in ipsas urbes.
neque enim hominum modo turba, mulierum puerorum-
que agminibus immixta, omnis passim compleverat vias,
sed pecora quoque prae se agrestes agebant, ut relinqui
subito Africam diceres. urbibus vero ipsis maiorem quam
quem secum attulerant terrorem inferebant, praecipue
Carthaginis prope ut captae tumultus fuit. nam post M.
Atilium Regulum et L. Manlium consules, annis prope
quinquaginta, nullum Romanum exercitum viderant
praeter praedatorias classes, quibus escensiones in agros
factae erant, raptisque, quae obvia fors fecerat, prius re-
cursum semper ad naves quam clamor agrestis conciret
fuerat: eo maior tum fuga pavorque in urbe fuit. et her-
cule neque exercitus domi validus neque dux quesn op-
ponerent erat. Hasdrubal Gisgonis filius genere, fama,
divitis, regia tum etiam adfinitate longe primus civitatis
erat: sed eum ab illo Scipione aliquot proeliis fusum pul-
sumque in Hispania meminerant nec magis ducem duci
parem quam tumultuarium exercitum suum Romano ex-
ercitui esse. itaque velut si urbem extemplo adgressurus
Scipio foret, ita conclamatum ad arma est portaeque
raptim clausae et armati in muris vigiliaeque et stationes
dispositae, ac nocte insequenti vigilatum est. postero
die mille equites, speculatum ad mare turbandosque egre-
dientis ex navibus missi, in stationes Romanorum in-

15

1
2

3

4

5

(J

7

8

9

10

