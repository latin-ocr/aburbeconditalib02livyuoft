LIBER XXVIII, 2. 3. [a. c. 207] 385

effugerunt 3 Hanno, alter imperator, cum eis, qui postremi
iam profligato proelio advenerant, vivus capitur. Mago-
nem fugientem equitatus ferme omnis et quod veterum
peditum erat secuti decimo die in Gaditanam provinciam
ad Hasdrubalem pervenerunt, Celtiberi, novus miles, in
proximas dilapsi silvas inde domos diffugerunt. Ι

Peropportuna victoria nequaquam tantum iam con-
flatum bellum, quanta futuri materia belli, si licuisset is
Celtiberorum gente excita et alios ad arma sollicitare
populos, oppressa erat. itaque conlaudato benigne Silano
Scipio spem debellandi, si nihil eam ipse cunctando mo-
ratus esset, nanctus, ad id quod relicuum belli erat in
ultimam Hispaniam adversus Hasdrubalem pergit. Poe-
nus cum castra tum forte ad sociorum animos in Baetica
continendos in fide haberet, signis repente sublatis fugae
magis quam itineris modo penitus ad Oceanum et, Gadis
ducit. ceterum, quoad continuisset exercitum, propositum
bello se fore ratus, antequam freto Gadis traiceret, exer-
citum omnem passim in civitates divisit, ut et muris se
ipsi et armis muros tutarentur.

HI. Scipio, ubi animadvertit dissipatum passim bel-
lum et circumferre ad singulas urbes arma diutini magis
quam magni esse operis, retro vertit iter. ne hostibus
tamen eam relinqueret regionem, L. Scipionem fratrem
cum decem milibus peditum mille equitum, ad oppu-
gnandam opulentissimam in iis locis urbem — Orongin
barbari appellabant — mittit. sita in BIaesessum finibus
est, Hispanae gentis, ager frugifer, argentum etiam in-
colae fodiunt. ea arx fuerat Hasdrubali ad excursiones
circa mediterraneos populos faciendas. Scipio castris
prope urbem positis priusquam circumvallaret urbem,
misit ad portas qui ex propinquo alloquio animos tempta-
rent suaderentque, ut amicitiam potius quam vim experi-
rentur Romanorum. ubi nihil pacati respondebatur, fossa
duplicique vallo circumdata urbe in tris partis exercitum
dividit, ut una semper pars quietis interim duabus oppu-
gnaret. prima pars cum adorta oppugnare est, atrox sane
et anceps proelium fuit: non subire, non scalas ferre ad

muros prae incidentibus telis facile erat3 etiam qui erexe-
Livi vol. 11. 25

12

13

14

15

16

1

2

3

4

5

6

7

