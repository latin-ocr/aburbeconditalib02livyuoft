LIBER xxnn, 4. 5. [a. 0215] 169

testamento prolato pueroque in contionem producto — erat
autem quindecim tum ferme annorum—‚ paucis, qui per 7
contionem ad excitandos clamores dispositi erant, adpro-
bantibus testamentum, ceteris velut patre amisso in orba
civitate omnia timentibus, funus fit regium, magis amore 8
civium et caritate quam eura suorum celebre. brevi deinde 9
ceteros tutores summovet Adranodorus, iuvenem iam esse
dictitans Hieronymum ac regni potentem3 deponendoque
tutelam ipse, quae cum pluribus communis erat, in se
unum omnium vires convertit.

V. Vix quidem ulli bono moderatoque regi facilis 1
erat favor aput Syracusanos succedenti tantae caritati
Hieronis3 verum enim vero Hieronymus, velut suis vitiis 2
desiderabilem efficere vellet avum, primo statim con-
spectu onmia quam disparia essent ostendit. nam qui per 3
tot annos Hieronem filiumque eius Gelonem nec vestis
habitu nec alio ullo insigni differentes a ceteris civibus
vidissent, conspexere purpuram ac diadema ac satellites
armatos quadrigisque etiam alborum equorum interdum ex 4
regia procedentem more Dionysi tyranni. hunc tam super· 5
bum apparatum habitumque convenientis sequebantur con-
temptus omnium hominum, superbae aures, contumeliosa
dicta, rari aditus non alienis modo, set tutoribus etiam,
libidines novae , inhumana crudelitas. itaque tantus omnis 6
terror invaserat, ut quidam ex tutoribus aut morte volun-
taria aut fuga praeverterent metum suppliciorum. tres ex 7
is, quibus solis aditus in domum familiarior erat, Adra-
nodorus et Zoippus, generi Hieronis, et Thraso quidam,
dc aliis quidem rebus haut magnopere audiebantur: ten· 8
dendo autem duo ad Carthaginienses, Thraso ad socie-
tatem Romanam, certamine ac studiis interdum in se con-
vertebant animum adulescentis, euin coniuratio in tyranni 9
caput facta indicatur per Callonem quendam, aequalem
Hieronymi et iam inde a puero in omnia familiaria iura
adsuetum. index unum ex coniuratis Theodotum, a quo 10
ipse appellatus erat, nominare potuit, qui conprensus ex-
templo traditusque Adranodoro torquendus, de se ipse
haut cunctanter fassus conscios celabat. postremo, cum 11
omnibus intolerandis patientiae humanae cruciatibus la-

