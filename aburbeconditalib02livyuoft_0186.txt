¹0

20

10

11

13

14

82 LIBER xxn, ⁶28. [a. u. 0537]

fallebat et perfugis multa indicantibus et per suos ex-
plorantem —: nam et liberam Minuci temeritatem se suo
modo captaturum et sollertiae Fabii dimidium virium de-
cessisse. tumulus erat inter castra Minuci et Poenorum.
eum qui occupasset, haud dubie iniquiorem erat hosti
locum facturus. eum non tam capere sine certamine
volebat Hannibal, quamquam id operae pretium erat,
quam causam certaminis cum Minucio, quem semper oc-
cursurum ad obsistendum satis sciebat, contrahere. ager
omnis medius erat prima specie inutilis insidiatori, quia
non modo silvestre quicquam, sed ne vepribus quidem
vestitum habebat, re ipsa natus tegendis insidiis eo magis,
quod in nuda valle nulla talis fraus timeri poterat. et
erant in anfractibus cavae rupes, ut quaedam carum du->
cenos armatos possent capere. in has latebras, quot quem-
que locum apte insidere poterant, quinque milia conduntur
peditum equitumque. necubi tamen aut motus alicuius
temere egressi aut fulgor armorum fraudem in valle tam
aperta detegeret, missis paucis prima luce ad capiendum
quem ante diximus tumulum avertit oculos hostium. primo
statim conspectu contempta paucitas, ac sibi quisque de-
poscere pellendos inde hostis. ad locum capiendum dux
ipse· inter stolidissimos ferocissimosque ad arma vocat et
vanis animis et minis increpat hostem. principio levem
armaturam (limittit, deinde conferto agmine mittit equites,
postremo, cum hostibus quoque subsidia mitti videret,
instructis legionibus procedit. et Hannibal laborantibus
suis alia atque alia ut crescente certamine mittens auxilia
peditum equitumque iam iustam expleverat aciem, ac totis
utrimque viribus certatur. prima levis armatura Romano-
rum, praeoccupatum inferiore loco succedens tumulum,
pulsa detrusaque terrorem in succedentem intulit equitem
et ad signa legionum refugit. peditum acies inter percul-
sos inpavida sola erat, videbaturque, si iusta ac si recta
pugna esset, hautquaquam inpar futura: tantum animorum
fecerat prospere ante paucos dies res gesta. set exorti
repente insidiatores eum tumultum terroremque in latera
utrimque ab tergoque incursantes fecerunt, ut nec animus
ad pugnam neque ad fugam spes cuiquam superesset.

