6

7

8

10

11

10

et>

188 LIBER XXIIII, 23. 24. [a.u.e.540]

deserti a militibus, quia id tutissimum ex praesentibus
videbatur, Syracusas rediere. ubi ne suspecti obversaren-
tur tamquam novandi res aliquam occasionem quaerentes,
praetores primum, dein per eos senatum adeunt. ab
Hannibale se missos praedicant ad Hieronymum tamquam
amicum ac socium, paruisse imperio eius, cuius impera-
tor suus voluerit: velle ad Hannibalem redire3 ceterum,
cum iter tutum non sit vagantibus passim per totam Sici-
liam Romanis, petere, ut praesidii dent aliquid, quo Lo-
cros in Italiam perducantur. gratiam magnam eos parva
opera aput Hannibalem inituros. facile res impetrata: abire
enim duces regios cum peritos militiae, tum egentes eos-
dem atque audaces cupiebant. sed quod volebant non
quam maturato opus erat naviter expediebant. interim
iuvenes militares et adsueti militibus nunc aput eos ipsos,
nunc aput transfugas, quorum maxima pars ex navalibus
sociis Romanorum erat, nunc etiam aput infimae plebis
homines crimina serebant in senatum optimatesque: id
moliri clam eos atque struere, ut Syracusae per speciem
reconciliatae societatis in dicione Romanorum sint, dein
factio ac pauci auctores foederis renovati dominentur.
XXIIII. His audiendis credendisque opportuna mul-
titudo maior in dies Syracusas confluebat nec Epicydi
solum spem novandarum rerum, set Adranodoro etiam
praebebat. qui fessus tandem uxoris vocibus monentis,
nunc illud esse tempus occupandi res, dum turbata onmia
nova atque incondita libertate essent, dum regiis stipen-
diis pastus obversaretur miles, dum ab Hannibale missi
duces adsueti militibus iuvare possent incepta, cum The-
misto, cui Gelonis filia nupta erat, rem consociatam
paucos post dies Aristoni cuidam tragico actori, cui et
alia arcana committere adsuerat, incaute aperit. huic et
genus et fortuna honesta erant, nec ars, quia nihil tale
aput Graecos pudori est, ea deformabat. itaque fidem
[priorem] potioremque ratus quam patriae debebat, indi-
cium ad praetores defert. qui ubi rem haut vanam esse
certis indiciis conpererunt, consultis senioribus et aucto-
ritate eorum praesidio ad fores posito, ingressos curiam

5 Themistum atque 'Adranodorum interfecerunt. et cum

