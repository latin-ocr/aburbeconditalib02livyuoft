LIBER xxm, 6. τ. [a. 0216] 119

ut idem legati, qui ad consulem Romanum ierant, ad
Hannibalem mitterentur. ⁶

Quo priusquam iretur certumque defectionis consilium
esset, Romam legatos missos a Campanis in quibusdam
annalibus invenio postulantes, ut alter eonsul Campanus
fieret, si rem Romanam adiuvari vellent. indignatione
orta submoveri a curia iussos esse missumque lictorem,
qui cx urbe educeret eos atque eo die manere extra finis
Romanos iuberet. quia nimis conpar Latinorum quondam
postulatio erat Coeliusque et alii id haut sine eausa prac-
termiserant scriptores, ponere pro certo sum veritus.

VII. Legati ad Hannibalem venerunt pacemque eum
co condicionibus fecerunt, nc quis imperator magistratusve
Poenorum ius ullum in civem Campanum haberet neve
civis Campanus invitus militaret munusve faceret, ut suae
leges, sui magistratus Capuae essent, ut trecentos ex Ro-
manis captivis Poenus daret Campanis quos ipsi elegis-
sent, eum quibus equitum Campanorum, qui in Sicilia
stipendia facerent, permutatio fieret. haec pacta3 illa in-
super quam quae pacta erant facinora Campani ediderunt:
nain praefectos socium civisque Romanos alios, partim
aliquo militiae munere occupatOS‚ partim privatis negotiis
inplicitos, plebs repente omnis conprehensos velut custo-
diae causa balneis includi iussit, ubi fervore atque aestu
anima interclusa foedum in modum expirarent.

Ea ne fierent neu legatio mitteretur ad Poenum, summa
ope Decius Magius, vir cui ad summam auctoritatem nihil
praeter sanam civium mentem defuit, restiterat. ut vero
praesidium mitti ab Hannibale audivit, Pyrri superbam
dominationem miserabilemque Tarentinorum servitutem
exempla referens, primo ne reciperetur praesidium palam
vociferatus est, deinde, ut receptum aut eiceretur aut, si
malum facinus, quod a vetustissimis sociis consanguineis-
que defecissent, forti ae memorabili facinore purgare vel-
lent, ut interfecto Punico praesidio restituerent Romanis
se. haec — nee enim occulta agebantur — cum relata
Hannibali essent, primo misit qui vocarent Magium ad
sese in castra, deinde, cum is ferociter negasset sc iturum
— nec enim Hannibali ius esse in civem Campanum —‚

10

