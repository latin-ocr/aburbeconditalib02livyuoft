LIBER XXIIII, 20. 21. [a. C. 214] 185

—iam enim aestas exacta erat et hibernis placebat locus—
conportat. praedatum inde Numidae Maurique per Sal-
lentinum agrum proximosque Apuliae saltus dimissi, unde
ceterae praedae haut multum, equorum greges maxime
abacti, e quibus ad quattuor milia domanda equitibus
divisa.

XXI. Romani, cum bellurn nequaquam contemnen-
dum in Sicilia oreretur morsque tyranni (luces magis in-
pigros dedisset Syracusanis quam causam aut animos
mutasset, M. Marcello alteri consulum eam provinciam
decernunt. secundum Hieronymi caedem primo tumul-
tuatum in Leontinis aput milites fuerat vociferatumque
ferociter, parentandum regi sanguine coniuratorum esse.
deinde libertatis restitutae dulce auditu nomen crebro usur-
patum, spes facta ex pecunia regia largitionis militiaeque
fungendae potioribus ducibus et relata tyranni foeda scelera
foedioresque libidines adeo mutavere animos, ut insepul-
tum iacere corpus paulo ante desiderati regis paterentur.
cum ceteri ex coniuratis ad exercitum obtinendum reman-
sissent, Theodotus et Sosis regiis equis quanto maximo
cursu poterant, ut ignaros omnium regios opprimerent,
Syracusas contendunt. ceterum praevenerat non fama
solum, qua nihil in talibus rebus est celerius, set nun-
tius etiam ex regiis servis. itaque Adranodorus et in-
sulam et arcem et alia, quae poterat quaeque opportuna
erant, praesidiis firmarat. hexapylo Theodotus ae Sosis
post solis occasum iam obscura luce invecti cum cruen-
tam regiam vestem atque insigne capitis ostentarent, tra-
vecti per Tycham, simul ad libertatem, simul ad arma
vocantes in Achradinam convenire iubent. multitudo pars
procurrit in vias, pars in vestibulis stat, pars ex tectis
fenestrisque prospectant et quid rei sit rogitant. omnia
luminibus conlucent strepituque vario conplentur. armati
locis patentibus congregantur, inermes ex Olympii Iovis
templo spolia Gallorum Illyriorumque, dono data Hieroni
a populo Romano fixaque ab eo, detrahunt, precantes
Iovem, ut volens propitius praebeat sacra arma pro pa-
tria, pro deum delubris, pro libertate sese armantibus.
haec quoque multitudo stationibus per principes regionum

16

[ὗ

10

11

