12

13

14

[Ο

7

9

170 LIBER XX1111‚ 5. 6. [a. u.e.539]

ceraretur, victum malis se simulans avertit ab consciis in
insontes indicium, Thrasonem esse auctorem consili· men-
titus, nec nisi tam potenti duce confisos rem tantam
ausuros, [appellat] ab latere tyranni, quorum capita vi-
lissima fingenti inter dolores gemitusque occurrere. maxime
animo tyranni credibile indicium Thraso nominatus fecit:
itaque extemplo traditur ad supplicium, adiectique poenae
ceteri iuxta insontes. consciorum nemo, cum diu socius
consili torqueretur, aut latuit aut fugit: tantum illis in
virtute ac fide Theodoti fiduciae fuit, tantumque ipsi
Theodoto virium ad arcana occultanda.

VI. Ita, quod unum vinculum cum Romanis socie-
tatis erat, Thrasone sublato e medio, extemplo haud
dubie ad defectionem res spectabat, legatique ad Hanni-
balem missi acv remissi ab eo cum Hannibale nobili
adulescente Hippocrates et Epicydes nati Carthagine, sed
oriundi ab Syracusis exule avo, Poeni ipsi materno
genere. per hos iuncta societas Hannibali ac Syracusano
tyranno, nec invito Hannibale aput tyrannum manserunt.
Appius Claudius praetor, cuius Sicilia provincia erat, ubi
ea accepit, extemplo legatos ad Hieronymum misit. qui
cum sese ad renovandam societatem quae cum avo fuisset
venisse dicerent, per ludibrium auditi dimissique sunt ab
quaerente per iocum Hieronymo, quae fortuna eis pugnae
ad Cannas fuisset: vix credibilia enim legatos Hannibalis
narrare3 velle quid veri sit scire, ut ex eo, utram spem
sequatur, consilium capiat. Romani, cum serio legationes
audire coepisset, redituros se ad eum dicentes esse, mo-
nito magis eo quam rogato, ne fidem temere mutaret, ’
proficiscuntur. Hieronymus legatos Carthaginem misit
ad foedus ex socictate cum Hannibale faciendum. paeto
convenit, ut, cum Romanos Sicilia expulissent — id autem
brevi fore, si naves atque exercitum misissent —, Himera
amnis, qui ferme dividit [Siciliam]‚ finis regni Syracusani
ac Punici imperii esset. aliam deinde inflatus adsenta-
tionibus eorum , qui eum non Hieronis tantum, set Pyrrhi
etiam regis materni avi iubebant meminisse, legationem

misit, qua aecum censebat Sicilia sibi omni cedi, Italiae
imperium proprium quaeri Carthaginiensi populo. hane

