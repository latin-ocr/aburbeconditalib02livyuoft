LIBER XXI, 25. 26. [a. C. 218] 21

nita et, quia Gallis ad temptanda ea defuit spes, refecti
sunt militum animi, quamquam ad Η cecidisse satis con-
stabat. iter deinde de integro coeptum, nec, dum per
patentia loca ducebatur agmen, apparuit hostis: ubi rur-
sus silvae intratae, tum postremos adorti cum magna tre-
pidatione ac pavore omnium septingentos milites occide-
runt, sex signa ademere. finis et Gallis territandi et
pavendi fuit Romanis, ut e saltu invio atque inpedito
evasere. inde apertis locis facile tutantes agmen Romani
Tannetum, vicum propincum Pado, contendere. ibi se
munimento ad tempus commeatibusque fluminis et Brixia-
norum etiam Gallorum auxilio adversus crescentem in dies
multitudinem hostium tutabantur. ι

XXVI. Qui tumultus repens postquam est Romam
perlatus, et Punicum insuper Gallico bellum auctum pa-
tres acceperunt, C. Atilium praetorem cum una legione
Romana et quinque milibus sociorum dilectu novo a con-
sule conscriptis auxilium ferre Manlio iubent, qui sine
ullo certamine -— abscesserant enim metu hostes — Tan-
netum pervenit.

Et P. Cornelius in locum eiu& quae missa cum prae-
tore erat, scripta legione nova profectus ab urbe sexa-
ginta longis navibus praeter oram Etruriae Ligurumque
et inde Saluvium montis pervenit Massiliam et ad proxu-
mum ostium Rhodani —ffl pluribus enim divisus amnis in
mare decurrit —‚— castra locat, vixdum satis credens Han-
nibalem superasse Pyrenaeos montis. quem ut. de Rho-
dani quoque transitu agitare animadvertit, incertus, quo-
nam ei loco occurreret, necdum satis refectis ab iactatione
marituma militibus trecentos interim delectos equites duci-
bus Massiliensibus et auxiliaribus Gallis ad exploranda
omnia visendosque ex tuto hostes praemittit. Hannibal
ceteris metu aut pretio pacatis iam in Volcarum pervene-
rat agrum, gentis validae. colunt autem cirea utramque
ripam Rhodani, sed diffisi citeriore agro arceri Poenum
posse, ut fiumen pro munimento haberent, omnibus ferme
suis trans Rhodanum traiectis ulteriorem ripam amnis
armis obtinebant. ceteros accolas fluminis Hannibal et
eorum ipsorum, quos sedes suae tenuerant, simul perlicit

13

14

10

7

