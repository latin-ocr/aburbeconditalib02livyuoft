LIBER xxvii, 9.10. [a. C.209] 335

captum urbis augendae causa missos. quae liberi paren-
tibus deberent, ea illos Romanis debere, si ulla pietas, si
memoria antiquae patriae esset. consulerent igitur de in-
tegro: nam tum quidem quae temere agitassent, ea pro-
dendi imperi Romani, tradendae Hannibali victoriae esse,
cum alternis haec consules diu iactassent, nihil moti le-
gati neque se quod domum renuntiarent habere dixerunt
neque senatum suum quid novi consuleret, ubi nec miles
qui legeretur-'nec pecunia quae daretur in stipendium
esset. cum obstinatos eos viderent consules, rem ad se-
natum detulerunt, ubi tantus pavor animis hominum est
iniectus, ut magna pars actum de imperio diceret: idem
alias colonias facturas, idem socios; consensisse omnis ad
prodendam Hannibali urbem Romanam.

X. Consules hortari et consolari senatum et dicere,
alias colonias in fide atque officio pristino fore: eas quo-
que ipsas, quae officio decessissent, si legati circa eas
colonias mittantur qui castigent, non· qui precentur, vere-
cundiam imperi habituras esse. permissum ab senatu iis
cum esset, facerent agerentque ut e re publica ducerent,
pertemptatis prius aliarum coloniarum animis citaverunt
legatos quaesiveruntque ab iis, ecquid milites ex formula
paratos haberent. pro duodeviginti coloniis M. Sextilius
Fregellanus respondit et milites paratos ex formula esse,
et pluribus [si] opus esset, pluris daturos et quidquid
aliud imperaret velletque populus Romanus, enixe factu-
ros: ad id sibi neque opes deesse, animum etiam super-
esse. consules parum sibi videri praefati pro merito eorum
sua voce conlaudari eos, nisi universi patres iis in curia
gratias egissent, sequi in senatum eos iusserunt. senatus
quam poterat honoratissimo decreto adlocutus eos mandat
consulibus, ut ad populum eos producerent et inter multa
alia praeclara, quae ipsis maioribusque suis praestitissent,
recens etiam meritum eorum in rem publicam comme-
morarent. ne nunc quidem post tot saecula sileantur
fraudenturve laude sua: Signini fuere et Norbani Saticu-
lanique ct Fregellani et Lucerini [et Venusini] et Brundisini
et Hadriani et Firmani et Ariminenses, et ab altero mari
Pontiani et Paestani et Cosani, et mediterranei Beneventani

13

14

[ὗ

8

