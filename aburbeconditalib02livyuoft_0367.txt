LIBER XXV, 40. 41. [a. 0212] 263

degenerem Afrum imperatori Carthaginiensi, misso ab
senatu populoque! is pelpulit cunctantem Epicyden, ut
transgressi flumen in aciem exirent· nam si Muttinem
opperirentur et secunda pugnae fortuna ex enisset, haud

dubie Muttinis gloriam fore.
XXXXI. Enimvero indignum ratus Marcellus,

se, qui Hannibalem subnixum victoria Cannensi ab
Nola. reppulisset, his terra marique victis ab se hosti-
bus cedere, arma propere capere milites et efferri
signa iubet. instruente exercitum decem effusis equis
advolant ex hostium acie Numidae, nuntiantes popu-
lares suos, primum ea seditione motos, qua trecenti
ex numero suo concesserint Heracleam, dein quod prae-
fectum suum ab obtrectantibus ducibus gloriae eius sub
ipsam certaminis diem ablegatum videant, quieturos in
pugna. gens fallax promissi fidem praestitit. itaque
et Romanis crevit animus nuntio celeri per ordines
misso, destitutum ab equite hostem esse, quem maxime
timuerant, et territi hostes, praeterquam quod (quia)
maxima parte virium suarum non iuvabantur, timore
ctiam incusso, ne ab suomet ipsi equite oppugnaren-
tur. itaque haud magni certaminis fuit, primus clamor
atque impetus rem decrevit. Numidae cum in concursu
quieti stetissent in cornibus, ut terga dantis suos vide-
runt, fugae tantum parumper comites facti, postquam
omnes Agrigentum trepido agmine petentes viderunt,
ipsi metu obsidionis passim in civitatis proxumas dilapsi.
multa milia hominum caesa captaque et octo elephanti.
haec ultima in Sicilia Marcelli pugna fuit. victor inde
Syracusas rediit.

Iam ferme in exitu annus erat, itaque senatus Ro-
mae decrevit, nt P. Cornelius praetor litteras Capuam
ad consules mitteret, dum Hannibal procul abesset
nec ulla magni discriminis res ad Capuam gereretur,
alter eorum, si ita videretur, ad magistratus subrogan-
dos Romam veniret. litteris acceptis inter se consules
compararunt, ut Claudius comitia perficeret, Fulvius

13

[ό

10

ad Capuam maneret. consules Claudius creavit Cn. F ul- 11

