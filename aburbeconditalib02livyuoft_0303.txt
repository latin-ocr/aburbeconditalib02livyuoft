LIBER xxuu, 34. 35. [a. 0214] 199

saxum, cui inposita muri fundamenta sunt, magna parte
ita proclive est, ut non solum missa tormento, set etiam
quae pondere suo provoluta essent, graviter in hostem
inciderent. eadem causa ad subeundum arduum aditum
instabilemque ingressum praebebat. ita consilio habito,
eum omnis conatus ludibrio esset, absistere oppugnatione
atque obsidendo tantum arcere terra marique commeatibus
hostem placuit.

XXXV. Interim Marcellus cum tertia fere parte
exercitus ad recipiendas urbes profectus, quae in motu
rerum ad Carthaginienses defecerant, Helorum atque
Herbesum dedentibus ipsis recipit, Megara vi capta diruit
ae diripuit ad reliquorum ae maxime Syracusanorum ter-
rorem. per idem fere tempus et Himilco, qui ad Pachyni
promunturium classem diu tenuerat, ad Heracleam, quam
vocant Minoam, quinque et viginti milia peditum, tria
equitum, duodecim elephantos exposuit, nequaquam cum
quantis copiis ante tenuerat ad Pachynum classem. et
postquam ab Hippocrate occupatae Syracusae erant, pro-
fectus Carthaginem adiutusque ibi et ab legatis Hippo-
cratis et litteris Hannibalis, qui venisse tempus aiebat
Siciliae per summum decus repetendae, et ipse haut
vanus praesens monitor facile perpulerat, ut quantae
maximae possent peditum equitumque copiae in Siciliam
traicerentur. adveniens Heracliam intra paucos inde dies
Agrigentum recepit3 aliarumque civitatium, quae partis
Carthaginiensium erant, adeo accensae sunt spes ad pel-
lendos Sicilia Romanos, ut postremo etiam qui obsideban-
tur Syracusis animos sustulerint. et parte copiarum satis
defendi urbem posse rati, ita inter se munera belli partiti
sunt, ut Epicydes praeesset custodiae urbis, Hippocrates
Himilconi coniunctus bellum adversus consulem Romanum
gereret. cum decem quingentis milibus peditum, equitibus
nocte per intermissa custodiis loca profectus castra circa
Acrillas urbem ponebat. munientibus supervenit Mar-
cellus ab Agrigento iam occupato, cum frustra eo prae-
venire hostem festinans tetendisset, rediens, nihil minus
ratus quam illo tempore ac loeo Syracusanum sibi exer-
citum obvium f0re3 set tamen metu Himilconis Poenorum-

15
16

l

2

3

4

10

