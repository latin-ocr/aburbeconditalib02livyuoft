348 LIBER xxvn, 19. 20. [a. u. ο. 545]

gium nomen, alibi magnum, Romae intolerabile esse.
,5- regalem animum in se esse 3 si id in hominis ingenio am-
plissimum ducerent, tacite iudicarent, vocis usurpatione
6 abstinerent. sensere etiam barbari magnitudinem animi,
cuius miraculo nominis alii mortales stuperent, id ex tam
magno fastigio aspernantis.
7 Dona inde regulis principibusque Hispanorum divisa,
et ex magna copia captorum equorum trecentos, quos
8 vellet, eligere Indibilem iussit. cum Afros venderet iussu
imperatoris quaestor, puerum adultum inter eos forma
insigni cum audisset regii generis esse, ad Scipionem
9 misit. quem cum percunctaretur Scipio, quis et cuias et
cur id aetatis in castris fuisset, Numidam esse ait, Mas-
sivam populares vocare: orbum a patre relictum, aput
maternum avum Galam, regem Numidarum, eductum,
cum avunculo Masinissa, qui nuper cum equitatu subsi-
dio Carthaginiensibus venisset, in Hispaniam traiecisse.
10 prohibitum propter aetatem a Masinissa numquam ante
’ proelium inisse; eo die, quo pugnatum cum Romanis
esset, inscio avunculo, 013111 armis equoque sumpto in
aciem exisse. ibi prolapso equo effusum in praeceps
11 captum ab Romanis csse. Scipio cum adservari Numi-
dam iussisset, quae pro tribunali agenda erant, peragit,
inde cum se in praetorium recepisset, vocatum eum inter-
12 rogat, velletne ad Masinissam reverti. cum effusis gaudio
lacrimis cupere vero diceret, tum puero anulum aureum,
tunicam lato clavo cum Hispano sagulo et aurea fibula
equumque ornatum donat, iussisque prosequi, quoad ,
vellet, equitibus dimisit.
1 XX. De bello inde consilium habitum. et auctori-
bus quibusdam, ut confestim Hasdrubalem consequeretur,
2 anceps id ratus, ne Mago atque Hasdrubal cum eo iun-
gerent copias, praesidio tantum ad insidendum Pyrenaeum
misso ipse relicuum aestatis recipiendis in fidem Hispaniae
3 populis absumpsit. paucis post proelium factum ad Bae-
culam diebus, cum Scipio rediens iam Tarraconem saltu
Castulonensi excessisset, Hasdrubal Gisgonis filius et
Mago imperatores ex ulteriore Hispania ad Hasdrubalem
venere, serum post male gestam rem auxilium, consilio

