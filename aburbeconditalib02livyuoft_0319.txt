LIBER xxv, 1.2. [a.e.213] 215

Capitolioque mulierum turba erat nec sacrificantium nec
precantium deos patrio more. sacrificuli ae vates ee· 8
perant hominum mentes, quorum numerum auxit rustica
plebs ex incultis diutino bello infestisque agris egestate
et metu in urbem conpulsa et quaestus ex alieno errore
facilis, quem velut ex concessae artis usu exercebant.
primo secretae bonorum indignationes audiebantur, deinde 9
ad patres etiam ac publicam querimoniam excessit res.
incusati graviter ab senatu aediles triumvirique capitales, 10
quod non prohiberent, cum emovere eam multitudinem e
foro ac disicere adparatus sacrorum conati essent, haut
procul afuit, quin violarentur. ubi potentius iam esse id 11
malum apparuit quam ut minoris per magistratus sedare-
tur, M. Aemilio praetori urb. negotium ab senatu datum
est, ut his religionibus populum liberaret. is et in con- 12
tione senatus consultum recitavit et edixit, ut quicumque
libros vaticinios precationesve aut artem sacrificandi con-
scriptam haberet, eos libros omnis litterasque ad se ante
kal. Apriles deferret, neu quis in publico sacrove loco
novo aut externo ritu sacrificaret.

ΙΙ. Aliquot publici sacerdotes mortui eo anno sunt, 1
L. Cornelius Lentulus pontufex maximus et C. Papirius
C. f. Masso pontifex et P. Furius Philus augur et C. Pa-
pirius L. f. Masso decemvir sacrorum. in Lentuli locum
M. Cornelius Cethegus, in Papiri Cn. Servilius Caepio
pontifices suffecti sunt, augur creatus L. Quinctius Fla-
mininus, decemvir sacrorum L. Cornelius Lentulus.

Comitiorum consularium iam adpetebat tempus, sed 3
quia consules (a) bello intentos avocare non placebat, Ti.
Sempronius consul comitiorum eausa dictatorem dixit C.
Claudium Centonem. ab eo magister equitum est dictus
Q. Fulvius Flaccus. dictator primo comitiali die creavit 4
001151110111 Q. Fulvium Flaccum magistrum equitum et Ap.
Claudium Pulchrum, cui Sicilia provincia in praetura
fuerat. tum praetores creati Cn. Fulvius Flaccus, [C.] 5
Claudius Nero, M. Iunius Silanus, P. Cornelius Sulla.
comitiis perfectis dictator magistratu abiit.

Aedilis eurulis fuit eo anno eum M. Cornelio Cethego 6
P. Cornelius Scipio, cui post Africano fuit cognomen.

NJ

