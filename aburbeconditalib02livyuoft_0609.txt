LIBER xxx, 21—23. [a. c, 203] 505

balis quantum terroris pavorisque esse meminisse 3 quas
deinde clades, quos luctus incidisse! visa castra hostium
e muris urbis 3 quae vota singulorum universorumque
fuisse! quotiens in conciliis voces manus ad caelum por-
gentium auditas, en umquam ille dies futurus esset, quo
vacuam hostibus Italiam bona pace florentem visuri
essent! dedisse id deos tandem sexto decimo demum
anno, nec esse (fuit) qui deis grates agendas censea.nt.;
adeo ne advenientem quidem gratiam homines benigne
accipere, nedum ut praeteritae satis memores sint. con-
clamatum deinde ex omni parte curiae est, uti referret
P. Aelius praetor, decretumque, ut quinque dies circa
omnia pulvinaria supplicaretur victumaeque maiores im·—
molarentur centum viginti.

Iam dimisso Laelio legatisque Masinissae cum Car-
thaginiensium legatos de pace ad senatum venientis Pu-
teolis visos, inde terra venturos adlatum esset, revocari
C. Laelium placuit, ut coram eo de pace ageretur. Q.
Fulvius Gillo, legatus Scipionis, Carthaginienses Romam
adduxit. quibus vetitis ingredi urbem hospitium in villa
publica, senatus ad aedem Bellonae datus est.

XXH. Orationem eandem ferme quam apud Sci-
pionem lmbuerunt, culpam omnem belli a publico con-
silio in Hannibalem vertentes: eum iniussu senatus non
Alpis modo, sed Hiberum quoque transgressum, nec
Romanis solum, sed ante etiam Saguntinis privato con-
silio bellum intulisse: senatui ac populo Carthaginiensi,
si quis vere aestimet, foedus ad eam diem inviolatum
esse cum Romanis, itaque nihil aliud sibi mandatum
esse uti peterent quam ut in ea pace, quae postremo cum
C. Lutatio facta esset, manere liceret. cum more tra-
dito a patribus potestatem interrogandi, si quis quid
vellet, legatos praetor fecisset senioresque, qui foederi-
bus interfuerant, alia alii interrogarent nec meminisse
per aetatem — etenim omnes ferme iuvenes erant — dice-
rent legati, conclamatum ex omni parte curiae est, Pu-
nica fraude electos qui veterem pacem repeterent, cuius
ipsi non meminissent.

XXIII. Emotis deinde curia legatis sententiae inter-

10

11

12

KQ

Οἳ

5

6

1

