LmER XXVIII, 19. [a. 0. 206] 405

cium cum tertia parte copiarum ad Castulonem oppu-
gnandum mittit3 ipse cum cetero exercitu quintis ferme
ad Iliturgin castris pervenit. clausae erant portae omnia-
que instructa et parata ad oppugnationem arcendam:
adeo conscientia, quid se meritos scirent, pro indicto eis
bello fuerat. hinc et hortari milites Scipio orsus est:
ipsos claudendo portas indicasse Hispanos, quid ut time-
rent meriti essent. itaque multo infestioribus animis cum
eis quam cum Carthaginiensibus bellum gerendum esse:
quippe cum illis prope sine ira de imperio et gloria cer-
tari, ab his perfidiae et crudelitatis et sceleris poenas
expetendas esse. venisse tempus, quo et nefandam com-
militonum necem et in semet ipsos, si eodem fuga delati
forent, instructam fraudem ulciscerentur, et in omne
tempus gravi documento sancirent, ne quis umquam Ro-
manum civem militemve in ulla fortuna opportunum 111-
iuriae duceret. ab hae cohortatione ducis incitati scalas
electis per manipulos viris dividunt3 partito exercitu ita,
ut parti alteri Laelius praeesset legatus, duobus simul
locis ancipiti terrore urbem adgrediuntur. non dux unus
aut plures principes oppidanos, sed suus ipsorum con-
scientia culpae metus ad defendendam inpigre urbem
hortatur3 et meminerant, et admonebant alios, suppli-
cium ex se, non victoriam peti: ubi quisque mortem opâ€”
peteret, id referre, utrum in pugna et in acie, ubi Mars
communis et victum saepe erigeret et adfligeret victorem,
an postmodo cremata et diruta urbe ante ora captarum
liberorumque, inter verbera et vincula, onmia foeda at-
que indigna passi exspirarent. igitur non militaris modo
aetas aut viri tantum, sed feminae puerique super animi
corporisque vires adsunt, pugnantibus tela ministrant,
saxa in muros munientibus gerunt. non libertas solum
agebatur, quae virorum fortium tantum pectora acuit,
sed ultima omnium supplicia et foeda mors ob oculos
erat. accendebantur animi et certamine laboris ac peri-
culi atque ipso inter se conspectu. itaque tanto ardore
certamen initum est, ut domitor ille totius Hispaniae ex-
ercitus ab unius oppidi iuventute saepe repulsus a muris
haud satis decoro proelio trepidaret. id ubi vidit Scipio,

10

11

12

13

14

15

16

