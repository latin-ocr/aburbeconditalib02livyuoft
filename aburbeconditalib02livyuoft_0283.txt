LIBER XXIIII, 15. 16. [a. C. 214] 179

ducenti, inter quos pauci admodum Italici, ceteri Nu-
midiae fere omnes Maurique. pugnatum est et acriter et 3
diu, quattuor horis neutro inclinata est pugna. nec alia
magis Romanum inpediebat res quam capita hostium
pretia libertati facta: nam ut quisque hostem inpigre oe- 4
ciderat, primum capite aegre inter turbam tumultumque
abscidendo terebat tempus 3 deinde occupata dextra tenendo
caput fortissimus quisque pugnator esse desierat, segni-
bus ac timidis tradita pugna erat. quod ubi tribuni mi— 5
litum Graccho nuntiaverunt, neminem stantem iam vul—
nerari hostem, carnificari iacentes, ct in dextris militum
pro gladiis humana capita esse, signum dari propere iussit,
proicerent capita invaderentque hostem: claram satis et 6
insignem virtutem esse nec dubiam libertatem futuram
strenuis viris. tum redintegrata pugna est et eques etiam
in hostes emissus. quibus cum inpigre Numidae concur-
rissent nec segnior equitum quam peditum pugna essct,
iterum in dubium adducta rcS. cum utrimque duces, Ro-
manus Bruttium Lucanumque totiens a maioribus suis
victos subactosquc‚ Poenus mancipia Romana et ex er-
gastulo militem verbis obtereret, postremo pronuntiat S
Gracchus, esse nihil quod de libertate sperarent, nisi eo
die fusi fugatique hostes essent.

XVI. Ea demum vox ira animos accendit. renovato 1
clamore, velut alii repente facti, tanta vi se in hostem in-
tulerunt, ut sustineri ultra non possent. primo antesignani
Poenorum, dein signa perturbata, postremo tota inpulsa
acies3 inde haut dubie terga data, ruuntque fugientes in
castra adeo pavidi trepidique, ut ne in portis quidem aut
vallo quisquam restiterit. ac prope continenti agmine Ro-
mani insecuti novum de integro proelium inclusi hostium
vallo ediderunt. ibi sicut pugna inexpeditior in angustiis, 3
ita caedes atrocior fuit. ct adiuvere captivi, qui rapto
inter tumultum ferro conglobati et ab tergo ceciderunt
Poenos et fugam impedierunt. itaque minus duo milia 4
hominum cx tanto exercitu et ea maior pars equitum cum
ipso duce effugeruut3 alii omnes caesi aut capti, capta et
signa duodequadraginta. ex victoribus duo milia ferme 5
cecidere. praeda omnis praeterquam hominum captorum

12*

*1

ΙΨ

